(88)

De priesterwijding

Voordat de heilige Paulus uit Ephese wegging, stelde hij Timotheüs aan tot bestuurder van die gemeente. Terwijl heel de
gemeente aanwezig was, legde hij hem biddend de handen op.
Later schreef hij hem: „Ik herinner er u aan, dat ge Gods genade moet doen opleven, die ge door mijn handoplegging ver-

kregen hebt” (Verg. 2 Tim. 1 : 6).
+

Christus heeft aan zijn apostelen de volheid van de priesterlijke macht geschonken. En tevens gaf Hij hun ook de genade
om priesterlijk te leven en te werken.
206

De apostelen hebben deze macht en de genade die ze van
Christus ontvangen hadden, weer aan anderen meegedeeld.
Zij legden hun de handen op en riepen de heilige Geest over
hen af; zij wijdden hen.
Sinds de tijd van de apostelen worden door handoplegging en gebed bisschoppen, priesters en diakens gewijd.
De wijdingen worden door de bisschop
toegediend; bij de bisschopswijding
assisteren als regel nog twee andere
bisschoppen.
Door de wijding verleent Christus
de wijdeling de priesterlijke macht en
de genade om priesterlijk te leven en
te werken. — Door de bisschopswijding deelt Hij de volheid van de priesterlijke macht mee. — Door de priesterwijding verleent Hij de macht om
het heilig misoffer op te dragen, de sacramenten van doopsel,
biecht en heilig oliesel toe te dienen en om te wijden en te zegenen. — Door de diakenwijding verleent Hij de macht om
plechtig te dopen, de priester aan het altaar als diaken te helpen, te preken en de heilige communie uit te delen.
De wijding drukt een onuitwisbaar merkteken in de ziel. De
wijdeling wordt op een bijzondere wijze met Christus, de hemelse hogepriester, verenigd en aan Hem gelijkvormig. Hij
kan zijn priesterlijke macht nooit meer verliezen; maar hij
mag deze slechts uitoefenen, wanneer hij van zijn rechtmatige
overheid daartoe de zending gekregen heeft.
Christus roept jonge mannen uit alle volkeren en standen
tot Zijn dienst. Zij moeten een levend geloof en werkelijke
vroomheid bezitten en bereid zijn, in de dienst van God offers te brengen en te werken voor het heil van de zielen. Alleen degene die door God geroepen is, mag priester worden.
Wie meent, dat God hem roept, mag er zich door geen aardse
beweegredenen van laten weerhouden om die roepstem van
God te volgen. De uiteindelijke beslissing over iemands roeping komt toe aan de bisschop.
207

Om te overdenken: 1. Welke macht en welke genade heeft Christus aan
de apostelen gegeven? 2. Hoe hebben de apostelen deze macht en deze
genade doorgegeven? 3. Hoe worden bisschoppen, priesters en diakens
gewijd? 4. Wie bezit de volheid van de priesterlijke macht? 5. Welke
macht bezit de priester? 6. Welke macht bezit de diaken? 7. Wat bewerkt het onuitwisbaar merkteken in de wijdeling? 8. Welke eigenschappen moet iemand bezitten die priester wil worden?

180. Wat zegt de heilige Schrift ons over de priesterwijding?
De heilige Schrift zegt:
1. dat Christus aan de apostelen de priesterlijke macht
gegeven heeft en de genade om priesterlijk te leven
en te werken;

2. dat de apostelen deze macht aan anderen meegedeeld hebben.

181. Wat deelt Christus door de priesterwijding mee?
Door de priesterwijding deelt Christus de priesterlijke
macht mee en de genade om priesterlijk te leven en te
werken.
Voornemen: Ik zal de priesters eren wegens hun heilig ambt, naar
hun woord luisteren en voor hen bidden.
Uit de liturgie van de priesterwijding: „Wat deze handen zegenen,
zal gezegend zijn; wat zij wijden zal gewijd zijn.”
Speciale gebedsdagen voor de priesters zijn de Quatertemperdagen
en de priesterzaterdagen.
De zorg voor de opleiding van de priesters: Alle gelovigen moeten
door hun gebed en hun offer eraan medewerken, dat er voldoende
priesters voor het werk in Gods rijk worden opgeleid. Het mag
nooit voorkomen dat iemand zijn verlangen om priester te worden
moet opgeven, omdat zijn ouders de studie niet kunnen betalen.
Priesters en gelovigen helpen hem het doel te bereiken waartoe God
hem geroepen heeft. Het is een grote genade voor een parochie wan-

neer God een van haar zonen tot het priesterschap roept.

208

Opgave: 1. Met welke woorden heeft Christus aan de apostelen de
macht gegeven om het eucharistisch offer te vieren? — met welke
woorden de macht om zonden te vergeven? 2. Wat zouden wij missen
wanneer er geen priesters waren? 3. Waar ligt het priesterseminarie
van ons bisdom? 5. Wanneer was in onze parochie de laatste eerste
heilige mis?

HOE DE HEILIGE WIJDINGEN TOEGEDIEND WORDEN
De wijdingen die aan de priesterwijding voorafgaan zijn, de kruinschering, de vier lagere wijdingen, de subdiakenwijding en de diakenwijding.
Bij de priesterwijding legt de bisschop iedere diaken zwijgend de handen op het hoofd en roept de heilige Geest over hem af; ook de aanwe-

zige priesters leggen hem de handen op. Dan bidt de bisschop de wijdingsprefatie.
Als teken van de priesterlijke waardigheid legt de bisschop hem nu de
stola gekruist over de borst en bekleedt hem met het kasuifel. Dan zalft
hij zijn handen met heilige olie en overhandigt hem de pateen met de
hostie en de kelk met wijn en water als teken dat hij van nu af aan de
heilige mis kan opdragen. Samen met de wijdelingen viert de bisschop
dan het eucharistisch offer. Tenslotte legt hij ieder afzonderlijk nogmaals
de handen op het hoofd en zegt: „Ontvang de heilige Geest; wier zonden
gij vergeeft, hun zijn ze vergeven, wier zonden gij behoudt, hun zijn ze
behouden.”

(89)

Het sacrament van het huwelijk

Bij de huwelijkssluiting treden bruid en bruidegom voor het altaar. De priester besprenkelt hen met wijwater. Dan vraagt hij
aan de bruidegom en daarna aan de bruid of zij met elkaar willen trouwen. Zij antwoorden „ja, ik wil” en
geven elkaar dan de rechterhand, waarop
de priester een zegening uitspreekt, en hen
besprenkelt met wijwater. Dan wordt de
ring van de bruid gezegend, en de bruidegom steekt die aan linkerringvinger van
zijn bruid. Ook de bruidegom kan dan zijn
ring aan zijn vinger steken. Dan zegent de
priester in naam van de Kerk hun echtverbintenis en besprenkelt hen met wijwater.
209

— Op deze huwelijkssluiting volgt meestal de huwelijksmis. Het
bruidspaar neemt met de bruiloftsgasten deel aan het heilig offer en ontvangt het Lichaam des Heren. Na het Pater noster
spreekt de priester een speciale zegen uit over de bruid. Op het
einde van de mis roept hij plechtig Gods zegen en bescherming
af over het bruidspaar.
*

God heeft de eerste mensen geschapen als man en vrouw en ze
met elkaar verenigd in een heilige verbintenis voor het leven.
Zo heeft Hij in het paradijs het huwelijk ingesteld.
Christus heeft het huwelijk door Zijn dood geheiligd en het
tot een bron van genaden gemaakt; Hij heeft het verheven
tot sacrament. Het christelijk huwelijk is een symbool van de
vereniging van Christus met Zijn bruid, de Kerk.
(Verg. Ef, 5 : 32).
Bruid en bruidegom moeten zich nauwgezet op het huwelijk voorbereiden. Zij moeten ernstig nagaan of ze wel bij elkaar passen en of hun liefde sterk genoeg is om elkaar tot de
dood toe trouw te blijven. Daarom moeten ze God vaak om
verlichting bidden en de raad van hun ouders en zielzorgers
inwinnen. Ook moeten zij hun verlovingstijd heilig doorbrengen en Gods zegen afsmeken over hun toekomstig huwelijk.
Bruid en bruidegom moeten vooral één zijn in het geloof.

Huwelijken tussen katholieken en niet-katholiek gedoopten
(gemengde huwelijken) zijn meestal voor beide partijen en

voor hun kinderen een groot ongeluk. Daarom verbiedt de

Kerk het gemengde huwelijk.
Bruid en bruidegom moeten het sacrament van het huwelijk in staat van genade ontvangen. Het is een goede gewoonte
om onder de huwelijksmis gezamenlijk tot de heilige tafel te
naderen.
Bij de huwelijkssluiting verklaren bruid en bruidegom tenoverstaan van de pastoor en twee getuigen dat zij elkaar ten
huwelijk nemen. Daardoor sluiten zij het huwelijk; zij geven
elkaar en ontvangen van elkaar het sacrament van het huwelijk.
Door elk geldig huwelijk verbindt Christus man en vrouw in
een heilige, onverbreekbare verbintenis. Alleen de dood kan
hen van elkaar scheiden. Daarom veroordeelt Christus de ont210

binding van het huwelijk met de woorden: „Wie zijn vrouw
verstoot en een ander huwt, pleegt echtbreuk ; en wie een vrouw
huwt die door haar man is verstoten, pleegt echtbreuk”
(Le. 16 : 18).
In het sacrament van het huwelijk geeft Christus aan man
en vrouw rijke genaden. Hij heiligt hen en versterkt hen om
hun verbintenis trouw tot aan de dood te bewaren en de plichten ervan nauwgezet te kunnen vervullen.

In het sacrament van het huwelijk nemen man en vrouw
heilige verplichtingen op zich. Zij moeten altijd in liefde en
trouw met elkaar leven, samen God dienen en voor elkaar zor-

gen. Zij moeten de kinderen die God hun schenkt, door woord
en voorbeeld voor God opvoeden en voor hun tijdelijk en
eeuwig welzijn zorgen.

Om te overdenken: 1. Wanneer is het huwelijk ingesteld? 2. Waardoor
heeft Christus het huwelijk geheiligd? 3. Hoe moeten bruid en bruidegom
zich op het huwelijk voorbereiden? 4, Welk sacrament moeten ze voor de
huwelijkssluiting ontvangen? 5. Wie dient het sacrament van het huwelijk toe? 6. Welke verplichtingen nemen bruid en bruidegom op zich?

182. Hoe sluiten twee katholieken een huwelijk?
Twee katholieken sluiten een huwelijk door voor de
priester en twee getuigen te verklaren dat zij elkaar ten

huwelijk nemen.

183. Wat bewerkt Christus in het sacrament van het
huwelijk?
In het sacrament van het huwelijk verenigt Christus
man en vrouw in een heilige onverbreekbare verbintenis en verleent Hij hun rijke genaden om de verplichtingen van deze staat nauwgezet te kunnen nakomen.
184. Wat zegt Christus over de ontbinding van het huwelijk?
Christus zegt: „Wie zijn vrouw verstoot en een ander
huwt, pleegt echtbreuk; en wie een vrouw huwt die
door haar man is verstoten, pleegt echtbreuk.”
211

185. Waarom verbiedt de Kerk het gemengde huwelijk?
De Kerk verbiedt het gemengde huwelijk, omdat het
meestal een groot ongeluk betekent voor man en vrouw
en voor hun kinderen.
Voornemen: Egoïsme en genotzucht richten het huwelijk ten gronde. Wie in het huwelijk gelukkig wil worden, moet reeds in zijn
jeugd leren aan anderen te denken en voor anderen te zorgen.
H. Schrift: „Gij mannen, hebt uw vrouwen lief, zoals ook Christus de
Kerk heeft bemind. Hij heeft zich voor haar overgeleverd” (Ef.
5 : 25). — „Wat God heeft verenigd, dat scheide geen mens.”
(Mt. 19 : 6).
Wat wordt er vereist, wil een katholiek huwelijk gelukkig zijn?
1. Echt katholiek geloof, 2. Echte liefde, 3. Betrouwbaar karakter,
4. Lichamelijke gezondheid, 5. Voldoende bestaansmogelijkheid.

Kerkelijk huwelijk zonder priester: Wanneer in doodsgevaar of voor
langere tijd (één maand) een gemachtigd priester niet te bereiken is,

kan het huwelijk ook alleen voor twee getuigen geldig gesloten
worden, Van het zo gesloten huwelijk moet zo spoedig mogelijk aan
de betreffende pastoor kennis worden gegeven.
Huwelijksbeletselen: Om ouders en kinderen voor tijdelijke en
eeuwige schade te bewaren, is in verschillende gevallen het huwelijk
volgens de goddelijke wet verboden, bv. een tweede huwelijk van een
gescheiden man of vrouw. Om dezelfde reden heeft ook de Kerk hu-

welijksbeletselen vastgesteld. Verschillende huwelijksbeletselen maken het huwelijk ongeldig, bv. bepaalde graden van bloedverwantschap; andere maken het huwelijk wel niet ongeldig, maar ongeoorloofd, bv. wanneer man of vrouw lid is van een ander christelijk

kerkgenootschap.
Om ernstige redenen dispenseert de Kerk in verschillende huwelijksbeletselen ; maar in beletselen die God heeft vastgesteld, kan de
Kerk nooit dispenseren.
Het gemengde huwelijk: In het gemengde huwelijk zijn ouders en
kinderen het niet eens in het belangrijkste wat er bestaat, namelijk
in het geloof. Zij kunnen nooit tezamen tot de heilige tafel naderen
en niet eensgezind volgens het katholieke geloof leven. Niet zelden
verflauwt bij ouders en kinderen het geloof of vallen ze zelfs af.

212

De niet-katholieke partij meent vaak, dat hij in geval van scheiding
een nieuw huwelijk kan sluiten.
Alleen om ernstige redenen maakt de Kerk, hoewel niet van harte,
een uitzondering op het verbod van gemengde huwelijken. In dit
geval moeten man en vrouw plechtig beloven dat ze alleen maar een
katholiek huwelijk zullen sluiten en dat alle kinderen katholiek
zullen worden opgevoed. De niet-katholieke partij moet beloven de
katholieke partij en de kinderen niet te zullen hinderen in de uitoefening van hun godsdienstige plichten.
Het burgerlijk huwelijk: In ons land eist de staat dat man en vrouw
eerst voor de ambtenaar van de burgerlijke stand verklaren dat zij
met elkaar willen trouwen (burgerlijk huwelijk). Door deze verklaring sluit een katholiek nog geen geldig huwelijk. Katholieken die
alleen burgerlijk getrouwd zijn en toch als gehuwden samenleven,
zondigen zwaar. Zij mogen de sacramenten niet ontvangen en worden niet kerkelijk begraven. Wanneer een katholiek een huwelijk
sluit tenoverstaan van een niet-katholieke geestelijke, is hij bovendien in de kerkelijke ban (excommunicatie). — De voorschriften
van de Kerk over de vorm die vereist is voor de sluiting van een huwelijk, gelden alleen voor katholieken. Daarom sluiten niet-katholieken ook dan een geldig huwelijk, wanneer ze alleen maar burgerlijk
trouwen.
De huwelijksontbinding door een wereldlijke rechter: Wanneer een
wereldlijke rechter een huwelijk ontbindt, geldt zijn uitspraak niet
voor God en voor de Kerk.
De kerkelijke huwelijksrechtbank: Ook de kerkelijke huwelijks-

rechtbanken kunnen nooit een geldig huwelijk ontbinden, ze kunnen alleen maar vaststellen of een huwelijk vanaf het begin geldig
was of niet. — Om ernstige redenen kan worden toegestaan dat
man en vrouw gescheiden leven. Maar zij kunnen nooit een ander
huwelijk aangaan. — Ook een geldig huwelijk van niet-katholieken
kan voor God nooit ontbonden worden.
Opgave: 1. Wat zeg je tegen een katholiek die alleen maar burgerlijk wil trouwen? 2, Waarom verbiedt de Kerk gemengde huwelijken?
3. Wat moeten man en vrouw beloven wanneer de Kerk hun een gemengd huwelijk toestaat? 4. Wat moet je denken van een huwelijksontbinding door de wereldlijke rechter? 5. Noem huwelijksbeletselen die het huwelijk ongeldig maken en beletselen die het ongeoorloofd maken.

213

DE KLOOSTERLIJKE OF RELIGIEUZE STAAT
Christus wil dat wij Hem allen navolgen en naar de volmaaktheid streven. Een bijzondere weg naar de christelijke volmaaktheid zijn de kloostergeloften. Daarom is er in de Kerk
van Christus naast de sacramentele staat van het priesterschap
en van het huwelijk nog een speciale staat: de religieuze staat.


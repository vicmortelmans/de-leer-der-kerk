(91)

De natuurwet

De heilige Augustinus schrijft: „De wil van onze hoogverheven Schepper openbaart zich in de natuur van ieder geschapen ding. — Volgens Gods wet beschrijven de polen des hemels een draaiende beweging en beschrijven de sterren hun
baan, verlicht de zon de dag en de maan de nacht en onderhoudt het heelal in de voortdurende wisseling der jaargetijden door dagen, maanden, jaren en zelfs sterrenjaren zijn
vastgestelde wetmatigheid” (De Staat Gods 21, 8; Zelfgesprekken I : 1, 4).

*

Vanaf het begin heeft God een grote veelsoortige wetmatigGov
heid gelegd in heel Zijn schepping. Hij heeft aan alle schep- Sn
selen hun eigen natuur en daar- … ng
mee ook hun eigen wetten ge/
geven.
God wil dat alle schepselen
deze wetmatigheid onderhouden. De redeloze schepselen
volgen blind en gedwongen de
natuurkrachten en driften die
God in hen gelegd heeft. Maar
wij, mensen, moeten de wetten

217

van de schepping met ons verstand kennen en vrijwillig nakomen. De wet die God in de natuur van de schepping gegeven heeft, noemen we de natuurwet.
Omdat de natuurwet van God komt, is zij heilig. Hij heeft
ze met wijsheid en liefde uitgedacht en openbaart ons daarin Zijn heilige wil. Wie tegen de natuurwet ingaat, zondigt
tegen God en vergrijpt zich aan het werk Zijner handen.
De christen is door God op een bijzondere wijze in staat
gesteld, Gods natuurwet na te komen. Omdat hij door het
geloof verlicht wordt en door de Kerk wordt onderricht, kan
hij de natuurwetten van God duidelijker kennen; en omdat

God hem overvloediger genaden schenkt, kan hij ze gemakkelijker onderhouden.

Om te overdenken: 1. Waarin heeft God de mensen reeds vanaf het begin
Zijn wil bekend gemaakt? 2. Hoe noemen wij de wet die God in de natuur
van de schepselen gegeven heeft? 3. Hoe onderhouden de redeloze schepselen de natuurwet? 4. Hoe moeten wij, mensen, die wet onderhouden?

5. Waardoor is de christen op een bijzondere wijze in staat gesteld, de
natuurwet te onderhouden?

187, Waarom is de natuurwet heilig?
De natuurwetis heilig omdat zij van God komt en ons
Zijn heilige wil bekend maakt.
Voornemen: Wanneer ik de natuurwet onderhoud, bouw ik aan
mijn eigen aards en eeuwig geluk.
Opgave: 1. Noem enkele geboden die wij uit de natuur van de schepping kunnen kennen? 2. Waarom zondigen wij wanneer we tegen
de natuurwet ingaan?

(92)

De geboden van God

Onder geweldige tekenen kondigde God op de berg Sinaï Zijn
geboden af. Een zware wolk lag over de berg. Het begon te
bliksemen en te onweren en er weerklonk een luid bazuinge218

schal. Heel de Sinaï was in rook gehuld omdat de Heer in een vuurgloed erop neerdaalde. Nu leidde
Moses het volk vanuit het kamp God
tegemoet en God gaf vanuit de vuurgloed de tien geboden Gods. Vol
vrees deinsden de Israëlieten terug.

Toen sprak Moses tot hen: „God is
gekomen om u voor altijd zulk een
ontzag voor Hem in te prenten, dat
gij niet zondigt” (Verg. Ex. 19 en 20).
+

Ook de tien geboden heeft God ons gegeven in Zijn vaderliefde. Daardoor heeft Hij Zijn wil uitdrukkelijk en plechtig be-

kend gemaakt en Zijn natuurwet bevestigd. Deze geboden
zeggen ons duidelijk en zeker wat wij moeten doen. Zij zijn

een wegwijzer naar ons tijdelijk en eeuwig geluk.
Christus heeft de tien geboden bevestigd. Hij heeft ons aangespoord de geboden te onderhouden; Hij heeft ze voor ons
uitgelegd en ons door Zijn voorbeeld laten zien hoe wij ze
moeten onderhouden.
Christus heeft ons vooral op het hart gedrukt, het gebod
van de liefde na te komen. Hij zegt: „Gij zult de Heer uw God

beminnen met heel uw hart, met heel uw ziel en heel uw ver-

stand. Dit is het grootste en eerste gebod. En het tweede is
daaraan gelijk: Gij zult uw naaste beminnen als uzelf.”

(Mt. 22 : 37-39; Mc. 12 : 30, 31).
Het gebod van de liefde is het voornaamste gebod. Wanneer wij dit gebod onderhouden, zullen wij ook de andere geboden nakomen. De heilige Paulus schrijft: „Immers het gebod: Gij zult geen overspel bedrijven, ge zult niet doodslaan,
ge zult niet stelen, ge zult niet begeren, en alle andere geboden,

zijn samengevat in dit ene: Ge zult uw naaste liefhebben als
uzelf. De liefde berokkent de naaste geen kwaad; de liefde
volbrengt dus de ganse wet” (Rom. 13 : 9, 10).
Om te overdenken: 1. Waarom heeft God de tien geboden gegeven? 2.
Hoe heeft Christus de tien geboden bevestigd? 3. Waarom is de liefde
het voornaamste gebod?

219

188. Hoe luiden de tien geboden?
Ik ben de Heer, uw God.

O PANTA W

L. Gij zult geen afgoden vereren, maar mij alleen
aanbidden en boven alles beminnen.
2. Gij zult de naam van de Heer, uw God, niet zonder eerbied gebruiken.
‚ Wees gedachtig, dat gij de dag des Heren heiligt.
Eer uw vader en uw moeder.
. Gij zult niet doden.
Gij zult geen onkuisheid doen.
‚ Gij zult niet stelen.
. Gij zult tegen uw naaste niet vals getuigen.
. Gij zult geen onkuisheid begeren.
10. Gij zult niet onrechtvaardig begeren wat uw naaste toebehoort.

189, Hoe luidt het voornaamste gebod?
„Gij zult de Heer, uw God, beminnen met heel uw hart,

met heel uw ziel en heel uw verstand. Dit is het grootste en eerste gebod. En het tweede is daaraan gelijk:
Gij zult uw naaste beminnen als uzelf.”
Voornemen: Gods gebod is altijd het juiste. Ook al doen anderen
het anders, daarom doe ik het nog niet!
H. Schrift: Jesus heeft eens gezegd: „Wie mijn geboden onderhoudt,
hij is het die mij liefheeft” (Joh. 14 : 21). — Tot de rijke jongeling
zei Hij: „Wilt ge dus het leven binnengaan, onderhoud dan de geboden” (Mt. 19 : 17). — „Want dit is juist liefde tot God: dat we
Zijn geboden onderhouden” (l Joh. 5 : 3).
Opgave: 1. Zou liegen, stelen en doden ook zonde geweest zijn, wan-

neer God dit door de tien geboden niet verboden had? Geef de reden
van je antwoord aan! 2. Wat zou er in de wereld anders zijn, wanneer alle mensen de tien geboden onderhielden?
Uit psalm 119: Ik heb u met heel mijn hart gezocht, laat mij nooit
uw geboden verlaten. Geprezen zijt gij, o Heer; leer mij uw geboden
kennen. Geef mij inzicht om uw wet te volbrengen en met heel mijn
hart te beleven. Hoe lief toch heb ik uw wet; ik overweeg ze heel

220

de dag door. Uw woord is een lamp voor mijn voeten en een licht
op mijn pad. Mijn tong zal uw woorden bezingen want al uw vermaningen zijn gerecht!

(93)

Het geweten

Toen Salomon na de dood van zijn vader David koning geworden was, verscheen God hem in een droom en zei tot hem:
„Doe een verzoek; wat zal ik u geven?” Salomon antwoordde:

„Mijn God, gij hebt uw dienaar in de plaats van mijn vader
David tot koning gemaakt ofschoon ik toch maar een jeugdige knaap ben die nog niet weet hoe hij handelen moet. Geef
dus uw dienaar een opmerkzaam hart om uw volk te kunnen
besturen en onderscheid te maken tussen goed en kwaad”
(1 Kon. 3 : 5-9).

Kd

God verlangt van ons dat wij Zijn wil volbrengen, niet blindelings, maar uit eigen inzicht. Daarom heeft Hij ons het vermogen gegeven, in te zien wat wij moeten doen en wat wij niet

mogen doen. Dit vermogen noemen we: het geweten.
Vóór de daad spoort het geweten ons aan tot het goede of
waarschuwt het ons tegen het kwaad; na de daad prijst het
ons wanneer wij het goede gedaan hebben (goed geweten) of
verwijt het ons wanneer we kwaad gedaan hebben (slecht geweten; gewetenswroeging).
Wanneer ons geweten ons duidelijk zegt: „Dat moet je
doen!” of: „Dat mag je niet doen!’ moeten we het in ieder
geval volgen. Wie tegen een duidelijk oordeel van zijn geweten ingaat, zondigt tegen

God. — Ook door een bevel of een dreigement mo-

gen we ons er nooit toe la-

ten brengen, iets te doen

wat tegen ons geweten Ingaat.

Wanneer we ons geweten
trouw volgen, schenkt God

ons vrede en vreugde; wij blijven vrij van gewetenswroeging
en zijn blij, goed gehandeld te hebben.
Wanneer iemand zijn geweten vaak niet volgt, stompt het
af. Een mens die steeds weer tegen zijn geweten ingaat, wordt
gewetenloos. Hij valt in steeds zwaardere zonden en komt tenslotte tot de ergste ondeugden. Hij is als een blinde die naar
een afgrond toeloopt.
Ook ons geweten kan zich vergissen, kan dwalen. Door de
zondeval is het verduisterd. Om juist te kunnen oordelen, moet
het zich richten naar de natuurwet, de tien geboden Gods, het

voorbeeld van Christus en naar de leer en de geboden van de
Kerk. In moeilijkere gevallen moeten wij God om verlichting
bidden en onze ouders, zielzorgers, leraren of andere betrouwbare mensen om raad vragen.
Om te overdenken: 1. Wat doet ons geweten vóór de daad — wat na de
daad? 2. Wat gebeurt er wanneer men zijn geweten volgt? 3. Wanneer
noemt men iemand gewetenloos? 4. Waartoe komt iemand die steeds
weer tegen zijn geweten ingaat? 5. Waarnaar moet ons geweten zich
richten? 6. Wat moeten we in moeilijke gevallen doen om juist te zien
wat goed of kwaad is?

190. Wat zegt ons geweten ons?
Ons geweten zegt ons wat we moeten doen en wat we

moeten laten.
191. Wanneer moeten wij ons geweten volgen?

Wij moeten ons geweten volgen wanneer het ons duidelijk zegt: „Dat moet je doen!” of: „Dat moet je niet
doen

12

Voornemen: Wanneer ik mijn geweten volg, ben ik geen slaaf van
mensen of van mijn hartstochten, maar een vrij kind van God.

H. Schrift: „Waarachtig, de geboden die ik u geef zijn voor u niet te
hoog of buiten uw bereik. Ze liggen niet in de hemel zodat ge kunt
zeggen: „Wie stijgt voor ons op ten hemel om ze voor ons te halen
en ze voor ons te verkondigen zodat wij ze kunnen volbrengen?” Ze
liggen niet aan de overkant van de zee zodat ge kunt zeggen: „Wie
steekt voor ons over naar de andere kant van de zee om ze voor ons te

222

halen en ze te verkondigen opdat we ze kunnen volbrengen?” Neen,
het woord is voor u heel dichtbij; het ligt in uw mond en uw hart

zodat ge het ook kunt volbrengen” (Deut. 30 : 11-14).
Opgave: 1. Hoe sprak het geweten: a) bij Adam en Eva, b) bij Kain,
c) bij de broeders van Jozef, d) bij David, e) bij de verloren zoon,
f) bij de goede moordenaar? 2. Laat zien, hoe Judas in steeds zwaardere zonden viel omdat hij zijn geweten niet volgde.

EERSTE GEBOD VAN GOD
Omdat God onze Schepper en opperste Heer is, is het onze
heilige plicht, Hem alleen te aanbidden en Hem met alle kracht
te dienen. God gebiedt: „Gij zult geen afgoden vereren, maar
mij alleen aanbidden en boven alles beminnen.”


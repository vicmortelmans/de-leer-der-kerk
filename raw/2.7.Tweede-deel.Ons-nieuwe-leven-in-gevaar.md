(80)

De bekoring

Toen Jesus bekoord werd in de woestijn, nam de duivel Hem
mee naar een zeer hoge berg, toonde Hem alle koninkrijken
der wereld en hun heerlijkheid en zei tot Hem: „Dit alles zal

ik u geven, zo ge neervalt en mij
aanbidt” Toen sprak Jesus: „Ga
heen, satan! Want er staat geschreven: Ge zult de Heer uw God
aanbidden en Hem alleen dienen.
Toen verliet Hem de duivel en zie,

de engelen naderden en dienden
Hem” (Verg. Mt. 4 : 48-11).
+

Zolang wij op aarde leven, komen

wij steeds weer in bekoring. De

verkeerde neigingen in ons trek-

ken ons naar de zonde; veel men:

sen proberen ons te verleiden; de

182

duivel gebruikt al zijn listen en zijn slechtheid om ons tegen
God te laten zondigen en zo voor eeuwig verloren te doen gaan.
God laat de bekoring toe tot ons eigen welzijn. Hij wil dat wij
in de bekoring laten zien wat wij waard zijn; dat wij er nederig door worden en onze zwakheid gaan beseffen; ook moeten
wij door de strijd sterk worden en daardoor eens een heerlijker
loon verwerven.

God helpt ons in de bekoring. Hij is getrouw: wanneer Hij

toelaat dat we bekoord worden, geeft Hij ons ook de genade

die we nodig hebben om de bekoring te kunnen overwinnen.
Hij is steeds bij ons, ook al voelen wij ons geheel verlaten.

Bij een bekoring moeten wij meteen weerstand bieden en

God om Zijn hulp bidden. Vaak is een schietgebed of een
kruisteken voldoende. Meestal is het ’t beste, geen aandacht
te besteden aan de bekoring en met iets anders bezig te blij-

ven. — Mensen die voor ons een aanleiding tot zonde zijn of

die ons willen verleiden, moeten wij zonder vrees en moedig
afwijzen en hen zoveel mogelijk vermijden.

Wanneer we instemmen met de bekoring, zondigen wij.
Maar wij doen ook reeds zonde, wanneer we zonder reden met
de bekoring bezig blijven of geen moeite doen om ze te bestrijden.

Wij moeten ons door gebed en zelfoverwinning op de strijd
tegen het kwaad voorbereiden en waakzaam zijn. Christus zegt:
„Waakt en bidt, dat gij niet in bekoring komt!” (Mt, 26 : 41).

Om te overdenken: 1. Waardoor worden wij bekoord? 2. Waarom laat
God de bekoring toe? 3. Hoe helpt God ons in de bekoring? 4. Hoe moeten wij ons gedragen wanneer anderen ons tot zonde willen brengen?
9. Waartoe spoort Christus ons aan om niet in bekoring te vallen?

153. Wat moeten we doen wanneer we bekoord worden?
Wij moeten meteen weerstand bieden aan de bekoring
en God om Zijn hulp vragen.
154. Wanneer brengt de bekoring ons tot zonde?
De bekoring brengt ons tot zonde wanneer we met het
kwaad instemmen.
183

Voornemen: Bij een bekoring zal ik bij mezelf zeggen: „Neen,
nooit!’ en bidden: „Heer, help mij!”
H. Schrift: „Broeders, weest bezonnen en waakzaam! De duivel, uw
vijand, zwerft rond als een brullende leeuw, op zoek wie hij zal verslinden. Weerstaat hem, sterk door het geloof!” (l Petr. 5 : 8, 9). —
„Wie meent te staan, zie toe dat hij niet valt!” (1 Cor. 10 : 12). —
„Wie het gevaar bemint, komt er in om!” (Eccl. 3 : 27). — „God is

getrouw; Hij zal niet toelaten dat gij boven uw krachten bekoord
wordt, maar met de bekoring zal Hij ook het middel geven om ze te
kunnen doorstaan” (1 Cor. 10 : 13). — „Zalig de man die staande
blijft bij de bekoring; want wanneer hij de proef heeft doorstaan,
zal hij de kroon des levens ontvangen die God beloofd heeft aan
hen die Hem liefhebben” (Jac. 1 : 12).
Uit de leer van de heiligen: „Wie niet bekoord wordt, wordt niet op
de proef gesteld; wie niet op de proef gesteld wordt, komt niet vooruit” (Augustinus). — „Hoe meer ge strijdt, des te meer bewijst ge
uw liefde tot God” (Theresia van Ávila). — „Wanneer we Gods
hand vasthouden, overwinnen we de duivel; wanneer we alléén tegen hem vechten, lijden we een nederlaag” (Augustinus).
Denk er aan! De mens is het zwakst en geeft het eerst toe, wanneer
hij treurig is en terneergeslagen. Wees daarom steeds blij en opgewekt!
Opgave: 1. Waardoor werden bekoord: a) Eva, b) Adam, c) Kain,
d) Jozef in Egypte, e) Job, f) David, g) de machabeese broeders, h)
Judas, i) Petrus, k) Ananias en Saphira? 2. Wat doe je: a) wanneer
een gedachte tegen het geloof in je opkomt, b) wanneer onkuise gedachten je plagen, c) wanneer iemand die ouder is dan jij je wil
verleiden, d) wanneer er in je klas iemandzit die anderen tot kwaad

probeert te verleiden?

(81)

De doodzonde

Bij het laatste avondmaal zei Jesus tot Zijn leerlingen: „Voorwaar, ik zeg u, één van u zal mij verraden.” Nu werden ze zeer
bedroefd en vroegen Hem de een na de ander: „Ben ik het,

Heer?” Jesus antwoordde: „Wee de mens door wie de Men-

senzoon wordt verraden! Het zou beter voor hem zijn zo hij
niet was geboren!” (Verg. Mt. 26 : 21-24).
*

184

Dikwijls luisteren wij niet naar de vermaning van God en

stemmen wij in met een bekoring. Dan gaan wij in tegen God,

Zijn heilige wil en Zijn wet. Wij overtreden wetens en willens
Gods gebod. Wij zondigen.
Verschillende mensen gaan zover dat zij zich wegens een
aards goed van God afwenden. Zij houden meer van genot en
bezit, van macht en eer dan van God. Zij zondigen zwaar tegen God. Zulke zonden noemt men doodzonden.
Men doet alleen een doodzonde wanneer men zondigt in een
belangrijke zaak. Zo is het b.v. een doodzonde wanneer men

van het geloof afvalt, God of de naaste haat of een zware dief-

stal begaat.
Men doet ook geen doodzonde, als men niet goed weet dat het
hier om een belangrijke zaak gaat, en als men er niet volledig
mee instemt. Alleen wie in een belangrijke zaak geheel en al
vrijwillig, d.w.z. met volle kennis en vrije wil, zondigt, bedrijft
een doodzonde.
De doodzonde is een zwaar onrecht tegenover God. In de

doodzonde staat de mens op tegen zijn Schepper en Heer; hij
beledigt daardoor de hoogheilige God en vergeldt de liefde
van zijn goede Vader en van zijn gekruisigde Verlosser met
schandelijke ondankbaarheid.
De doodzonde is tegelijk een verschrikkelijk ongeluk voor
de mens zelf: ze berooft hem van het leven der genade, van de
vriendschap met God en van alle verdiensten voor de hemel;
zij roept tijdelijke straffen en de eeuwige verdoemenis over

hem af. — Niet zelden brengt de mens door zijn zonde ook
over anderen groot onheil.
Zolang degene die een doodzonde bedreven heeft, zich niet
bekeert, is hij dood voor de hemel en kan hij daarom door zijn
goede werken geen hemels loon verdienen. God schenkt de
zondaar voor het goede dat hij verricht, vaak aards loon of
de genade van de bekering.
Wanneer iemand vaak dezelfde doodzonde bedrijft, wordt
deze tot een gewoonte. Wie steeds weer aan de genade weerstaat en steeds weer zondigt, wordt langzamerhand blind voor
de goddelijke waarheid of doof voor de genade. Hij wordt
verblind en beseft niet meer hoe hij er voor staat; hij wordt
185

verstokt en wil zich niet meer laten redden. Hij verkeert in
het grootste gevaar om onboetvaardig te sterven en voor eeuwig door God verstoten te worden.
Om te overdenken: 1. Wat beminnen de mensen vaak meer dan God?
2. Noem enkele doodzonden! 3. Waarom noemt men zware zonden „dood-

zonden”? 4. Wat gebeurt er wanneer een mens vaak dezelfde zonde bedrijft? 5. Waarom is het zo gevaarlijk wanneer een mens verblind en
verstokt is?

155. Wie bedrijft een zonde?
Een zonde bedrijft hij die wetens en willens Gods gebod overtreedt.
156. Wie bedrijft een doodzonde?
Een doodzonde bedrijft hij die tegen God zondigt:
l. in een belangrijke zaak,
2. met volle kennis,

3. met volledige instemming.
157. Waarom moeten we iedere doodzonde schuwen?
Wij moeten ons voor iedere doodzonde schuwen, om-

dat zij het grootste onrecht tegenover God is en het
grootste ongeluk voor ons, mensen.

158. Welke gevolgen heeft de doodzonde?
1. De doodzonde berooft ons van het leven der genade
en van alle verdiensten voor de hemel,

2. zij bezorgt ons de eeuwige verdoemenis en ook tijdelijke straffen.
Voornemen: Ik wil liever alles verliezen dan mij door een doodzonde
af te wenden van God en voor eeuwig verloren te gaan.
H. Schrift: „Er bestaat een zonde die ten dode is” (1 Joh. 5 : 16). —
„Wat baat het de mens zo hij de hele wereld wint, maar schade lijdt
aan zijn ziel?” (Mt. 16 : 26).

186

Uit de leer van de heiligen: „Vergooi toch heel uw waardigheid niet
voor een nietswaardig plezier!” (Cyrillus van Jerusalem). — „Het
is onmogelijk dat een mens, die echt vurig bidt en voortdurend God
aanroept, ooit een zware zonde bedrijft” (Johannes Chrysostomos).

(82)

De dagelijkse zonde

In het Boek der Openbaring van de heilige Johannes lezen wij
een vermaning die Christus gericht heeft tot de gemeente van
Ephese: „Ik ken uw werken, zwoegen en geduld. Maar ik heb
tegen u dat gij uw eerste liefde verloren hebt. Denk er eens

aan van welke hoogte gij zijt neergestort, bekeer u en doe uw
werken van weleer. Zo niet, dan kom ik op u af. Ik zal uw
luchter van zijn plaats verwijderen zo ge u niet bekeert”
(Verg. Opb. 2 : 2-5).
+

Ook wanneer wij God beminnen, laten wij ons vaak tot zonde
verleiden. Wij keren ons dan wel niet van God af, maar we
zijn onverschillig en nalatig in Zijn dienst. Zulke zonden komen zeer vaak voor en worden
daarom

„dagelijkse

zonden”

genoemd. Zij bezorgen ons niet
de eeuwige dood, maar toch
brengen ze ons alshetware een
wonde toe; ons leven der ge-

nade wordt er door gewond. «€
Men bedrijft een dagelijkse
zonde wanneer men zondigt in
een minder belangrijke zaak, b.v. wanneer men iets steelt wat
niet zoveel waard is.
Verschillende mensen zondigen wel in een belangrijke zaak,
maar ze beseffen niet goed dat het hier om een belangrijke
zaak gaat of ze stemmen er niet volledig mee in: ook zij be-

drijven slechts een dagelijkse zonde.
De dagelijkse zonden zijn niet alle even groot, zoals er ook
grotere en kleinere verwondingen bestaan. Een dagelijkse zonde is namelijk des te groter naarmate we beter beseffen dat
iets zonde is of naarmate we er meer mee instemmen. — Wan187

neer we iets niet voor zonde houden of het helemaal niet willen, zondigen we natuurlijk helemaal niet.
Ook dagelijkse zonden zijn een onrecht tegenover de oneindig heilige God en tegen onze goede Verlosser. Ze zijn een
nalatigheid en een ondankbaarheid tegenover onze hemelse
Vader. Daarom moeten we ons best doen, ook de dagelijkse
zonden te vermijden.
Ook dagelijkse zonden berokkenen ons schade, vooral wanneer we ze opzettelijk bedrijven. Zij laten veel genaden voor

ons verloren gaan en verzwakken in ons de liefde tot God en
de vreugde om het goede; ze brengen ons in gevaar om eens
een grote zonde te bedrijven.
De dagelijkse zonden bezorgen ons tijdelijke straffen. God
straft ons daarvoor op aarde en, wanneer we ze niet hier op
aarde uitboeten, eens in het vagevuur.
Om te overdenken: 1. Wanneer bedrijven we een dagelijkse zonde?
2. Waarom noemen we ze „dagelijkse” zonden? 3. Noem enkele zonden die
dagelijkse zonden zijn, omdat het over een minder belangrijke zaak gaat.
4, Waarom zijn ook dagelijkse zonden een onrecht tegenover God?
5. Welke schade bezorgen de dagelijkse zonden ons? 6. Welké straffen
verdienen we door de dagelijkse zonde?

159. Waarom moeten we ook de dagelijkse zonden zoveel mogelijk vermijden?
Wij moeten ook de dagelijkse zonden zoveel mogelijk
vermijden:

1. omdat ze een onrecht tegenover God zijn,
2. omdat ze oorzaak zijn dat wij veel genaden verliezen en door God gestraft worden,
3. omdat ze ons langzamerhand tot zware zonde kunnen brengen.

Voornemen: Wanneer ik bij een bekoring de gedachte krijg: „Het
is toch maar een dagelijkse zonde”, zal ik eraan denken: „Christus
heeft aan het kruis ook voor de dagelijkse zonden moeten lijden!”
H. Schrift: „Allen toch struikelen we op vele punten” (Jac. 3 : 2). —
„Als we beweren, geen zonde te hebben, misleiden we onszelf en

is de waarheid niet in ons” (l Joh. 1 : 8).

188

Uit de leer van de heiligen: „Wie God dient als een kind en niet als
een slaaf, vreest ook Hem door kleine dingen te beledigen” (Basilius).
Opgave: Hoe kunnen wij vergiffenis krijgen voor onze dagelijkse
zonden?

BOETVAARDIGHEID EN HET SACRAMENT
VAN DE BIECHT
God wil niet dat wij in onze zonden sterven. Hij spoort ons aan
tot boetvaardigheid, brengt ons tot inkeer en vergeeft ons onze
schuld.


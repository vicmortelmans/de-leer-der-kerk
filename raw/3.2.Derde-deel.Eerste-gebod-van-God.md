(94)

De aanbidding van God

De heilige Johannes raakte eens in geestverrukking. Hij zag
in de hemel een troon en lemand was op die troon gezeten.
En die erop was gezeten, geleek op de glans van kostbare
edelstenen. Rond de troon was een
regenboog. Rondom de troon zaten vierentwintig Oudsten, in witte klederen gehuld, met gouden

kronen op hun hoofd. Rondom de
troon en midden voor de troon

s waren vier levende wezens. Zij rie-

e{ pen dag en nacht: „Heilig, heilig,
heilig is de Heer, de almachtige

God, die wás, en die ís en die kómt!’”’ Toen vielen de vieren-

twintig Oudsten neer en aanbaden Hem, die leeft in de eeuwen
der eeuwen. Ze legden hun kronen neer voor de troon en riepen: „Waardig zijt gij, onze Heer, onze God, de roem en de eer
en de machtte ontvangen. Want gij, gij hebtalle wezens geschapen, door uw wil bestaan ze en zijn ze geschapen”
Verg. Opb. 4).
+

223

God is de Schepper en de Heer van hemel en aarde. Hij is oneindig ver verheven boven alles wat Hij geschapen heeft. Voor
Hem zijn wij als niets. De engelen in de hemel sidderen voor
Zijn majesteit. Des te meer moeten wij ons in eerbied en nederigheid buigen voor de oneindige grootheid van God en Hem
erkennen en eren als de opperste Heer; wij moeten God aanbidden.
We mogen alleen maar God aanbidden, omdat alleen Hij
onze Schepper en opperste Heer is. Wie een schepsel als zijn
opperste Heer beschouwt en dat aanbidt, bedrijft afgoderij.
— Door bijgeloof zondigt iemand die aan geschapen dingen
een geheimzinnige macht toekent die God er niet aan verleend
heeft, b.v. wie uit de sterren of uit kaarten de toekomst wil

voorspellen (waarzeggerij) of wie meent dat bepaalde zaken,
getallen of dagen invloed kunnen uitoefenen op ons lot, —
Door toverij zondigt iemand die met behulp van boze geesten
dingen tot stand wil brengen die op wonderen lijken.
Wij moeten God loven en eren met alles wat wij zijn en wat
wij bezitten; ook ons lichaam en alle dingen zijn voor Gods
eer geschapen. Daarom moeten wij God ook uitwendig aanbidden: door mondgebed, door gezang, door het vouwen van
onze handen en het buigen van onze knieën, door het licht

van de kaarsen en de klank van de muziek, door de versiering
van de altaren en de schoonheid der kerkelijke gewaden.
Ook de gemeenschap komt van God: gezin, Kerk, staat.

Daarom moeten we God ook als gemeenschap eren (publieke
of openbare eredienst).
Christus heeft ons laten zien, hoe wij de Vader moeten aan-

bidden. Hij spoort ons aan, God niet alleen uitwendig, maar

steeds ook inwendig en met ons hart te aanbidden. Wanneer
wij ons in het gebed met Christus verenigen, zijn we ware aanbidders van de Vader (Verg. Joh. 4 : 23, 24).

Om te overdenken: 1. Hoe luidt het eerste gebod? 2. Wie zondigt door
afgodendienst? 3. Wie zondigt door bijgeloof? 4. Waarom moeten wij
God ook uitwendig aanbidden? 5. Waarom moeten we God ook gemeenschappelijk en openlijk eren? 6. Wanneer zijn we ware aanbidders van
de Vader?

224

192. Wat gebiedt God ons in het eerste gebod?
In het eerste gebod gebiedt God ons, Hem alleen te
aanbidden, omdat Hij alleen de Schepper en de opperste Heer van hemel en aarde is.
Voornemen: Ik zal dikwijls de kerk binnengaan en daar neerknielen en zeggen: „Heilige, grote God, gij zijt hier — ik aanbid U.”
Aanbidding: „Mijn God, hoe groot en heilig en wonderbaar zijt gij!
Gij zijt Heer over heel de wereld. Uw gedachten zijn ver verheven
boven alle menselijke gedachten; uw macht is groter dan alle macht
op aarde; uw liefde is sterker en inniger dan mijn hart kan begrijpen. Ik bewonder u; ik onderwerp mij aan u; ik aanbid u met diepe
eerbied, u, mijn hoogste en liefste God en Heer.”
„Wij loven u, wij prijzen u, wij aanbidden u, wij verheerlijken u,

wij danken u voor uw grote heerlijkheid!” (Gloria van de heilige
mis).

(95)

Het volbrengen van Gods wil

Eens sprak Jesus tot het volk: „Niet iedereen die tot mij zegt:
Heer, Heer! zal binnengaan in het rijk der hemelen; maar wel
wie de wil van mijn Vader volbrengt die in de hemelen is”
(Mt. 7 : 21).
+

Wanneer wij God in waarheid aanbidden, onderwerpen wij
ons ook aan Zijn heerschappij. We zijn dan bereid in alles

Zijn wil te volbrengen, zoals Christus, onze meester, dat ge-

daan heeft. Wat God wil, is heilig en heilzaam voor ons. Zijn
wil wijst ons in alle levensomstandigheden de juiste weg.
Verschillende dingen gebiedt God, andere verbiedt Hij.
Wat God gebiedt, moeten wij doen; wat Hij verbiedt, moeten
wij nalaten. Vaak spoort God ons tot iets goeds aan zonder het
te gebieden. Ook dan moeten wij Zijn wil bereidwillig volbrengen en ons niet door traagheid of gemakzucht daarvan
laten weerhouden. De heiligen hebben hun best gedaan, Gods
wensen ook in de kleinste dingen blij en edelmoedig te vervullen.
Wij moeten Gods wil ook dan volbrengen, wanneer Hij offers van ons vraagt of lijden over ons laat komen. Wij moeten
225

ons dan aan Gods wil overgeven en met Jesus bidden: „Vader, niet mijn wil geschiede maar de uwe!” (Lc. 22 : 42).
God heeft met iedere mens Zijn bijzondere plannen en bedoelingen. Wij moeten proberen die te leren kennen en vaak
bidden dat God ons de weg wijst en ons de kracht geeft om die
weg trouw en standvastig te gaan.
Om te overdenken: 1. Wat moeten wij doen, wanneer wij God waarlijk
aanbidden? 2. Wat moeten wij doen, wanneer God ons aanspoort tot iets

goeds zonder het te gebieden? 3. Wat moeten wij doen, wanneer God
offers van ons vraagt of lijden over ons laat komen?

193. Waarom moeten wij Gods wil volbrengen?
Wij moeten Gods wil volbrengen:
1. omdat God onze opperste Heer is,
2. omdat Zijn wil heilzaam is voor ons.
Voornemen: Wanneer ik inzie dat God iets van mij vraagt, zal ik
zeggen: „Ja, Vader, graag!”

H. Schrift: „Wie de wil volbrengt van mijn Vader die in de hemelis,
hij is mijn broeder en zuster en moeder” (Mt. 12 : 50). — Maria
sprak: „Zie de dienstmaagd des Heren, mij geschiede naar uw
woord” (Lc. 1 : 38). — „De wereld gaat voorbij met haar begeerlijkheid; maar wie de wil van God volbrengt, blijft in eeuwigheid”
(1 Joh. 2 : 17).
Uit de leer van de heiligen: „Er is maar één ware adel: de wil van
God volbrengen!” (Johannes Chrysostomos).
Gebed: „O, Heer, ik wil wat gij wilt. Ik wil het, omdat gij het wilt.
Ik wil het zoals gij het wilt. Ik wil het zolang gij het wilt!” (paus
Clemens XI).
Opgave: 1. Hoe kun je weten wat God van je vraagt? 2, Wat is vaak
de oorzaak, dat de mensen Gods wil niet volbrengen? 3. Wanneer
kan het bijzonder moeilijk zijn, Gods wil te volbrengen?

(96)

De goede mening

De heilige Paulus schrijft: „Of gij nu eet of drinkt, of wat gij
ook doet: doet alles ter ere Gods!” (1 Cor. 10 : 31).
#

226

Als kinderen van God moeten wij alles wat we doen, voor God
doen. Wij moeten de bedoeling hebben, God daardoor te eren,

Hem onze liefde en dankbaarheid te betuigen en Zijn wil te
volbrengen. Deze bedoeling noemen wij: de goede mening, of de

zuivere mening.

De goede mening heiligt ons
werk en onze ontspanning, onze
vreugde en ons lijden en verenigt
ons steeds inniger met God; zij
maakt ook de geringste bezigheid
van iedere dag kostbaar in Gods
oog en vermeerdert ons hemels

loon, Hoe zuiverder en volmaak-

ter onze mening is, des te groter is onze verdienste.

Wij moeten die goede mening vaak vernieuwen. Vooral ons

werk moeten we door de goede mening heiligen; want ons

werk neemt het grootste gedeelte van onze dag in beslag. Wij

kunnen de goede mening maken met de woorden: „Alles ter
ere van God!”, „In Gods naam!”, „Alles voor u, o God!”,
„Jesus, alles uit liefde tot u!’
Wij moeten er voor oppassen dat wij iets goeds niet met

een verkeerde mening of bedoeling verrichten. De farizeeën

b.v. deden hun goede werken niet ter ere Gods, maar om door

de mensen gezien te worden. Jesus zegt: „Voorwaar, ik zeg
u: zij hebben hun loon reeds ontvangen!” (Mt. 6 : 5).

Om te overdenken: 1. Wanneer hebben wij de goede mening? 2. Waarom
is de goede mening zo belangrijk? 3. Wanneer moeten wij de goede mening maken?4. Hoe kunnen we dat bv. doen?

194. Waarom moeten wij vaak een goede mening maken?
Wij moeten vaak een goede mening maken omdat wij
God daardoor eren, heel ons doen en laten heiligen en
ons hemels loon zo vermeerderen.
Voornemen: Iedere morgen zal ik een goede mening maken en deze
in de loop van de dag vaak vernieuwen.

227

Uit de leer der heiligen: „De hand bij het werk, het hart bij God!”
(heilige Zita). — „God ziet niet zozeer naar de grootheid of belangrijkheid van onze werken dan wel naar de liefde waarmee wij
ze verrichten” (heilige Theresia van Avila).

(97)

De heiligenverering

In het jaar 156 stuurden de christenen van Smyrna een rondschrijven over de marteldood van hun bisschop, de heilige
Polycarpus. Daarin schrijven ze: „Christus aanbidden we,
daar Hij de Zoon van God is. Maar de bloedgetuigen hebben
wij lief als leerlingen en navolgers van de Heer wegens hun
onvergelijkelijke overgave aan hun koning en meester. Mochten ook wij hun gezellen en medeleerlingen worden!” Over
de overblijfselen van hun martelaar-bisschop schrijven zij:
„Le zijn ons dierbaarder dan edelstenen en liever dan goud.
Wij hebben ze op een geschikte plaats bijgezet. Daar zullen wij
in blijde jubel bijeenkomen en de verjaardag van zijn marteldood vieren.”
#

De heiligen zijn op een bijzondere manier Gods vrienden. Zij
zijn meesterwerken van Zijn genade. Zij hebben God boven
alles liefgehad en Hem heldhaftig gediend. God eert ze in de
hemel en heeft ze vaak door wonderen verheerlijkt. Daarom
beminnen en vereren wij de heiligen.
Wij vereren de heiligen door hun gedachtenis te vieren en
hun voorspraak in te roepen. Tevens danken wij God voor de

genaden die Hij aan de heiligen geschonken heeft en wij bidden Hem ons op hun voorspraak genadig te zijn en ons te helpen, op hen te gelijken. Het feest van een heilige wordt meestal
gevierd op de dag van zijn sterven, omdat deze dag de geboortedag voor de hemel is.

De heiligen zijn onze voorbeelden bij de navolging van

Christus. Wanneer wij hun levensbeschrijving lezen, leren we
hun heldhaftig leven kennen en worden we aangespoord hun
voorbeeld te volgen.
Wij vereren ook de lichamen van de heiligen en verschillende voorwerpen die ze op aarde gebruikt hebben. We noe228

men ze: relikwieën (dat betekent: overblijfsels). — Ook de

beelden en afbeeldingen van de heiligen houden wij in ere.
Deze sporen ons aan, de heiligen te beminnen en na te volgen.
— God heeft vaak relikwieën en beelden van heiligen door
wonderen verheerlijkt en verleent aan hen die ze vereren vaak

bijzondere genaden.

Om te overdenken: 1. Waarom zijn de heiligen op een bijzondere manier
Gods vrienden? 2. Hoe eert God de heiligen? 3. Wanneer wordt meestal
het feest van een heilige gevierd? 4, Wat voor hulp geven ons de levensbeschrijvingen van de heiligen? 5. Wat zijn relikwieën?

195. Waarom vereren wij de heiligen?
Wij vereren de heiligen, omdat ze vrienden van God
zijn en omdat God ze zelf verheerlijkt.
196. Hoe vereren wij de heiligen?
Wij vereren de heiligen door:
1. hun gedachtenis te vieren en hun voorspraak in te
roepen,
2. hun voorbeeld te volgen,
3, hun relikwieën en hun beelden in ere te houden.
197. Waarom vereren wij de relikwieën van de heiligen?
Wij vereren de relikwieën van de heiligen:
l. omdat ze een kostbaar aandenken aan de heiligen
zijn,

2. omdat God die relikwieën vaak door wonderen verheerlijkt heeft.
198. Waarom omgeven wij de beelden van de heiligen
met eerbied?
Wij omgeven de beelden van de heiligen met eerbied:
1. omdat wij daardoor de heiligen zelf vereren,
2. omdat die beelden voor ons een aansporing zijn de
heiligen lief te hebben en na te volgen.
229

Voornemen: Ik zal een boek over de levens der heiligen aanschaffen en er graag in lezen. Vooral zal ik mijn patroon beter leren
kennen, hem aanroepen en hem navolgen.
Uit het leven van de Kerk: Beschermheiligen van het Nederlandse
volk zijn: de heilige Willibrord, de heilige Bonifatius, de heilige
Servatius, de heilige Liduina en de heilige Petrus Canisius. —
Verschillende heiligen worden voor bijzondere intenties aangeroepen, b.v. de heilige Jozef bij zorgen in het huisgezin, omdat hij
voor de heilige familie gezorgd heeft, en als patroon van de stervenden omdat volgens de overlevering Jesus bij zijn sterfbed gestaan heeft; de heilige Franciscus Xaverius voor de missies omdat
hijzelf een groot missionaris geweest is.
Gesprek over het geloof: Sommige mensen zeggen: „Het is bijgeloof, de relikwieën van de heiligen te vereren” — Wij antwoorden: „Wij houden toch ook het graf en de foto’s van onze

overleden ouders in ere. De verering van de relikwieën en de beelden
der heiligen heeft God zelf door wonderen bekrachtigd.” — Anderen zeggen: „Leidt de heiligenverering onze aandacht niet af van
de verheerlijking van God?” — Wij antwoorden: „Door de heiligen
te vereren, vereren we eigenlijk God; want van Hem hebben de heiligen hun heiligheid ontvangen. Ook worden we door een juiste heiligenverering aangespoord, God beter te verheerlijken en Hem beter
te dienen.”
Opgave: 1. Waarin kun je je patroonheilige speciaal navolgen?
2. Wat weet je van de patroonheilige van onze parochiekerk? 3.
Wat weet je van de patroonheilige van ons bisdom? 4. Noem
enkele heiligen die bij speciale gelegenheden aangeroepen worden?
5. Welke heiligen zijn voorbeelden en patronen voor de jeugd? 6.
Van welke heiligen ken je de feestdag? 7, Noem heiligen die in
de laatste tijd zijn heilig verklaard? 8. Wat antwoord je aan iemand
die zegt: „De katholieken aanbidden de heiligen?”

(98)

De Mariaverering

Toen de engel Gabriël bij Maria kwam, zei hij tot haar: „Wees
gegroet, Maria, vol van genade, de Heer is met u.” Spoedig
daarna trok Maria de bergen over naar haar nicht Elisabeth.
230

Toen Elisabeth de begroeting van Maria hoorde, werd ze vervuld van de heilige Geest en riep ze met luider stemme uit:
„Gij zijt de gezegende onder de vrouwen en gezegend is de
vrucht van uw schoot!” (Verg. Lc. 1 : 26-45).
+

God heeft Maria verheven boven alle engelen en heiligen en
haar een overvloed van genaden geschonken. Zij is de Moeder van Zijn Zoon en de heiligste onder alle vrouwen. Zij is
ook onze Moeder en bidt onophoudelijk voor
ons tot God. Daarom vereren wij Maria op een
heel bijzondere manier.
Wij bidden vaak het Wees Gegroet. Het bestaat uit twee delen: uit een lofgebed en uit
een smeekgebed. — Het lofgebed begint met
de groet van de aartsengel Gabriël: „Wees gegroet Maria, vol van genade, de Heer is met
u.” Door Maria te begroeten met de woorden

van de engel, herinneren we ons de volheid

van genaden die God haar geschonken heeft en denken we eraan hoe dicht zij bij God staat. — Dan prijzen wij haar met de
woorden van Elisabeth en met haar prijzen wij Jesus, haar
lieve Zoon, onze Verlosser: „Gij zijt de gezegende onder de
vrouwen en gezegend is Jesus de vrucht van uw schoot.” —
Het smeekgebed is toegevoegd door de Kerk: „Heilige Maria,
Moeder van God, bid voor ons, zondaars, nu en in het uur

van onze dood. Amen.” Met deze woorden vragen wij Maria
om haar machtige voorspraak bij God.
Bij de rozenkrans en bij het Angelus (Engel des Heren)
wordt het Wees Gegroet meermalen herhaald. Terwijl we de
woorden uitspreken, overwegen we de geheimen van onze verlossing.
De twee grootste Maria-feesten zijn het feest van Maria’s
Onbevlekte Ontvangenis en het feest van Maria’s Tenhemelopneming. — In de meimaand versieren we haar altaar met

bloemen en houden we Maria-lof of andere oefeningen ter ere
van Maria. In de oktobermaand bidden we elke dag de rozen-

231

krans voor de grote intenties van de christenheid. Onder de da-

gen van de week geldt de zaterdag als Maria-dag. — Ook houden we bij vreugde en leed pelgrimstochten naar bedevaartsplaatsen ter ere van Maria, die God door het verlenen van wonderbare gunsten heeft onderscheiden.
Om te overdenken: 1. Wat vragen we Maria in het tweede deel van
het Wees Gegroet? 2. Wat moeten we doen terwijl we met onze mond
het Wees Gegroet bidden bij de rozenkrans? 3. Welke zijn de twee
grootste Maria-feesten? 4, Welke maanden zijn aan Maria toegewijd?

199. Waarom vereren wij Maria op een heel bijzondere
wijze?
Wij vereren Maria op een heel bijzondere wijze, omdat
zij de Moeder van God is en ook onze hemelse Moeder.
Voornemen: Geen dag zonder Wees Gegroet! — Wanneer ik een
beeld van Maria zie, zal ik Maria groeten.
H. Schrift: Maria zei tot Elisabeth: „Zie, van nu af prijzen mij
zalig alle geslachten” (Lc. 1 : 48).
Gebeden: „Onder uw bescherming nemen wij onze toevlucht.” —

„Wees gegroet, Koningin!” — „Gedenk.” — Litanie van Maria.
Opgave: 1. Schrijf eens een aantal Maria-liederen op die je kent.
2. Waar staat in onze parochiekerk het Maria-beeld? 3. Hoe wordt
Maria daar voorgesteld? 4. Noem enkele bedevaartplaatsen ter ere
van Maria. 5. Lijst een plaat in waarop Maria staat afgebeeld en
hang die boven je bed. 6. Verzamel mooie Maria-plaatjes. 7. Teken
een kalender met de Maria-feesten erop.

TWEEDE GEBOD VAN GOD
Omdat God heilig is, moet ook Gods naam voor ons heilig
zijn en verder alles wat aan God is toegewijd. God gebiedt:

„Gij zult de naam van de Heer, Uw God, niet zonder eerbied

gebruiken.”
232


(127)

De dood en het bijzondere oordeel

In de tijden van vervolging had de heilige bisschop Cyprianus
zijn gelovigen gesterkt met de woorden: „Alleen iemand die
Christus niet kent, is bang voor de dood!” Toen hij op zekere
dag zelf voor de rechter gesleept werd en zijn doodvonnis vernam, zei hij: „God, ik dank u!” Op het schavot knielde hij voor

de laatste keer neer om te bidden. Dan stond hij op, liet aan de
beul vijfentwintig goudstukken geven, bond zelf de blinddoek
voor zijn ogen en ontving de dodelijke slag.
+

Alle mensen moeten sterven, omdat Adam, de eerste mens, ge-

zondigd heeft. „Door één mens is de zonde in de wereld gekomen en door de zonde de dood” (Rom. 5 : 12).

Christus heeft de dood in volmaakte gehoorzaamheid en
zuiverste liefde aanvaard. Naar Zijn voorbeeld moeten ook wij
gehoorzaam en met overgave de dood aannemen uit de hand
van de hemelse Vader.
289

Christus heeft door Zijn dood voor ons het eeuwig leven
verdiend. Hij heeft de dood veranderd. Voor iemand die in
Christus sterft, is de dood nu de toegangspoort tot het eeuwig
leven.
Wij weten niet, wanneer en waar en hoe wij zullen sterven.
Maar één ding weten wij zeker: Wanneer wij sterven als kind
van God, zijn we voor eeuwig gered; wanneer we in doodzonde sterven, zijn we voor eeuwig verloren.
Daarom moeten wij steeds als kind van God leven. Dan zijn we ieder ogenblik gereed om te
sterven.

|
Bij onze dood wordt onze ziel gescheiden van
SN het lichaam. Het lichaam wordt begraven in de
aarde en vergaat. De ziel kan echter niet vergaan,
want zij is een geest.

Meteen na onze dood verschijnt de ziel voor het oordeel
van God. Zij moet rekenschap geven aan God over al haar gedachten, woorden en werken en over het goede dat zij verzuimd heeft. Dit oordeel is het bijzonder oordeel. „Het is voor
de mensen vastgesteld, eenmaal te sterven en daarna volgt het
oordeel” (Hebr. 9 : 27). Naargelang de uitslag van het bij-

zonder oordeel komt de ziel ofwel in de hemel, ofwel in het

vagevuur, ofwel in de hel.

Om te overdenken: 1. In welke gezindheid heeft Christus de dood aanvaard? 2. Hoe moeten wij de dood aanvaarden? 3. Waarom moeten wij
ieder ogenblik bereid zijn te sterven? 4, Wanneer zijn wij bereid te sterven? 5. Wat gebeurt er bij de dood van een mens? 6. Wat gebeurt er met
het lichaam? 7, Waarheen gaat de ziel na het bijzonder oordeel?

237. Waarom moeten alle mensen sterven?
Alle mensen moeten sterven omdat Adam, de eerste

mens, gezondigd heeft.

238. Waarheen gaat de ziel meteen na de dood?
Meteen na de dood verschijnt de ziel voor het oordeel
van God om rekenschap af te leggen over al haar gedachten, woorden en werken en over het goede dat zij
verzuimd heeft.
290

Voornemen: Ik zal steeds bereid zijn te sterven. — Ik zal ook vaak

bidden om een zalige dood.

H. Schrift: „Zalig de doden die in de Heer sterven; want hun werken volgen hen achterna” (Openb. 14 : 13).
Gebed: „Van een plotselinge en onvoorziene dood, verlos ons Heer!"
Uit de prefatie van de requiem-mis: „Het leven van uw gelovigen,
Heer, wordt niet weggenomen maar omgevormd; wanneer het huis
waarin zij verbleven op aarde, tot stof vervalt, staat voor hen een
eeuwig vaderhuis in de hemel gereed!”
Uit de leer van de heiligen: „Wie goed geleefd heeft, kan niet slecht
sterven; maar wie slecht geleefd heeft, kan moeilijk goed sterven”
(Augustinus). — „Niet de dood komt mij halen, maar de goede God”
(Theresia van het Kindje Jesus).
Opgave: 1. Wat kun je doen voor een verongelukte die misschien
heel spoedig moet sterven? 2. Ga na, hoe ook kinderen onverwachts
kunnen sterven!

Zoals men gelooft, zo leeft men;
zoals men leeft, zo sterft men;

zoals men sterft, zo blijft men.

(128)

De hemel

Toen de heilige Paulus wegens de verkondiging van het evangelie in de gevangenis zat en de dood voor ogen had, schreef
hij aan de Philippensen: „Ik word naar twee kanten getrokken:
Ik smacht ernaar, ontbonden te worden en met Christus te

zijn: — want dit is verreweg het beste. Maar meer noodzakelijk is het omwille van u, dat ik blijf in het vlees.”
(Fil. 1 : 23, 24).
+

Wie sterft in de genade Gods en vrij is van alle zonden en
zondestraffen, komt na zijn dood meteen in de hemel.
De zaligen in de hemel aanschouwen de drie-éne God in al
Zijn heerlijkheid van aangezicht tot aangezicht en zijn met
Hem in eeuwige liefde verbonden. Dat is de grootste vreugde
van de hemel. — De zaligen aanschouwen Christus, de Godmens, in Zijn verheerlijkte mensheid. Zij leven tezamen met de
291

engelen en heiligen. Ze zijn vrij van alle verdriet en volmaakt
gelukkig. In de hemel vinden zij ook al hun vrienden en familieleden terug die in de Heer zijn ontslapen. — De vreugden van de hemel zijn groter dan wij ons kunnen voorstellen.

Daarvan geldt op volmaakte wijze het woord: „Geen oog heeft
gezien, geen oor heeft gehoord en in geen mensenhart is het
opgekomen, wat God heeft bereid voor hen die Hem liefhebben” (1 Cor. 2 : 9).

De vreugden van de hemel zijn niet voor alle zaligen even
groot. „Elk zal zijn eigen loon ontvangen, overeenkomstig
eigen arbeid” (l Cor. 3 : 8). Wie op aarde God meer heeft
liefgehad en Hem trouwer heeft gediend, zal in de hemel in
rijkere mate de liefde van God ontvangen. „Wie onbekrompen zaait, zal onbekrompen maaien” (2 Cor. 9 : 6).

Om te overdenken: 1. Welke vreugden genieten de zaligen in de hemel?
2. Waarom zijn de vreugden van de zaligen in de hemel niet even groot?

239. Wie komt er meteen na zijn dood in de hemel?
Wie sterft in de genade Gods en vrij is van alle zonden en zondestraffen, komt na zijn dood meteen in de
hemel.
240. Wat is de grootste vreugde van de zaligen in de
hemel?
De zaligen in de hemel aanschouwen God van aangezicht tot aangezicht en zijn met Hem in eeuwige liefde
verbonden.
Voornemen: Eén ding staat voor mij vast: ik moet in de hemel komen!!
H. Schrift: „Thans zien wij in een wazige spiegel; straks van aangezicht tot aangezicht” (1 Cor. 13 : 12). — „Verheugt en verblijdt u,
want groot is uw loon in de hemel” (Mt. 5 : 12). — „Geeft en u zal

worden gegeven: een goede, volgestampte, geschudde en overlopende maat zal in uw schoot worden gestort” (Lc. 6: 38).

Het woord „hemel” betekent: 1. de zichtbare hemel die ons oog boven de aarde waarneemt; 2. de onzichtbare hemel, de toestand waar-

in of de plaats waar de zaligen God zien. Waar deze hemel zich bevindt, heeft God niet geopenbaard.

292

(129)

Het vagevuur

Toen Judas de Machabeeër eens een overwinning behaald
had over de Syriërs, baden de soldaten na de veldslag dat God
aan de gevallenen hun zonden zou vergeven. Bovendien verzamelde Judas een grote som zilvergeld en zond dit naar Jerusalem om een zoenoffer op te dragen voor de gestorvenen
(Verg. 2 Mach. 12 : 32-46).

*

Wie sterft in de genade Gods maar nog niet vrij is van alle

zonden en zondestraffen, kan niet meteen de hemel binnen-

gaan. De heilige Johannes schrijft over de hemelse stad Gods:

„Nooit zal er iets binnengaan wat on-

rein is” (Opb. 21 : 27). Wie nog boete
moet doen voor zijn zonden, komt

daarom eerst in een louteringsplaats,

|

die wij vagevuur noemen (d.w.z. loute- \ 8

ringsvuur).
De gelovige zielen in het vagevuur
zijn vervuld van een bitter berouw
over hun zonden en van een vurig verlangen naar de heilige, goede God.
Door zwaar lijden moeten zij hun zondestraffen uitboeten. Hun grootste pijn
is het, dat zij God nog niet kunnen
aanschouwen; hun grootste troost dat zij Hem spoedig zullen
zien en dat zij voor eeuwig gered zijn.
De gelovige zielen in het vagevuur kunnen zelf niets doen

om hun lijden te verkorten. Maar Christus, hun Verlosser,

spreekt voortdurend voor hen ten beste bij Zijn Vader en door
Hem ook Maria en de andere heiligen van de hemel. Door
Christus kunnen ook wij voor de gelovige zielen bidden en
offeren, opdat zij spoedig van hun lijden verlost worden.
Het vagevuur duurt tot aan het laatste oordeel. Na het laatste oordeel zijn er alleen nog maar de hemel en de hel.
Om te overdenken: 1. Wat hebben de zielen in het vagevuur te lijden? 2.
Waardoor kan het lijden van de zielen in het vagevuur verkort worden?
3. Tot welke dag blijft het vagevuur bestaan?

293

241. Wie komt er in het vagevuur?
Wie sterft in de genade Gods maar nog zondestraffen
uit te boeten heeft, komt in het vagevuur.
Voornemen: Geen dag zonder gebed voor de gelovige zielen.
Opgave: 1. Op welke dagen gedenken wij onze doden? 2. Hoe kunnen wij de gelovige zielen helpen?

Dat de zielen van de overleden gelovigen
door de barmhartigheid van God rusten in vrede. Amen.

(130)

De hel

Eens vertelde Jesus aan de farizeeërs de volgende gelijkenis:
„Er was eens een rijk man die in purper en fijn linnen gekleed ging en dag in dag uit een weelderig leven genoot. Maar
er was ook een bedelaar, Lazarus geheten, die zich voor diens
voorportaal had neergelegd. Hij was bedekt met zweren en
was begerig om zijn honger te stillen met de afval van de tafel van de rijke, maar niemand gaf het hem. Toen de arme gestorven was, werd hij door de engelen in Abrahams schoot
gedragen. Daarna stierf ook de rijke en werd begraven. En
terwijl hij in de hel werd gefolterd, sloeg hij zijn ogen op en
zag Abraham, en Lazarus in zijn schoot. En luid riep hij uit:
‚Vader Abraham, heb medelijden met mij en zend Lazarus
hierheen, laat hem de top van zijn vinger in water dopen om

mijn tong te verfrissen, want ik lijd hier geweldige smart in
de vlammen’ ” (Verg. Lc. 16 : 19-24).
*

Het is een verschrikkelijk ongeluk, te sterven in doodzonde.
Wie tot het einde toe Gods liefde en barmhartigheid van zich
heeft afgestoten en gestorven is in doodzonde, heeft zich daardoor voor eeuwig van God afgewend. Hij wordt door Godverdoemd en komt in de hel.
De verdoemden in de hel kunnen de heerlijke, goede God
nooit aanschouwen en zijn voor eeuwig door Hem verstoten;

dat is de ergste straf van de hel. Zij zijn ook gescheiden van
294

Christus en uitgesloten van de gemeenschap der heiligen. Verder verduren zij de pijnen van het helse vuur, worden zij voor
altijd gepijnigd door hun slecht geweten en wonen ze in het
gezelschap van de boze geesten en de andere verdoemden. Op
aarde hebben ze gemeend het zonder God te kunnen stellen;
nu merken zij dat men alleen maar bij God gelukkig kan zijn.
Zij verwensen zichzelf en worden door voortdurende wan-

hoop gekweld. Hun straf zal nooit eindigen; hij duurt eeuwig.
De verdoemden hebben niet allen evenveel lijden te verduren. God is rechtvaardig; wie zwaarder gezondigd heeft, wordt
zwaarder gestraft.
Christus spreekt over de hel, niet om ons angstig te maken,
maar om ons te waarschuwen en te redden. Hij heeft de zon-

daars lief en wil hen, zolang het nog tijd is, tot bekering brengen.

Om te overdenken: 1. Waarom is het een verschrikkelijk ongeluk, in
doodzonde te sterven? 2. Waarin bestaat het lijden van de verdoemden?
3. Waarom hebben de verdoemden niet allen evenveel te lijden? 4. Met
welke bedoeling spreekt Christus over de hel?

242. Wie komt in de hel?
Wie sterft in doodzonde, komt in de hel.

243. Wat is de ergste straf van de hel?
De verdoemden kunnen God nooit aanschouwen en zijn

voor eeuwig door Hem verstoten.

295

Voornemen: Wanneer ik in gevaar verkeer een doodzonde te bedrijven, zal ik denken aan de pijnen van de hel.
H. Schrift: „Vreselijk is het te vallen in de handen van de levende
God” (Hebr. 10 : 31). — „Hij zal zeggen tot hen die aan de linkerkant staan: Gaat weg van mij, vervloekten, in het eeuwige vuur dat
bereid is voor de duivel en zijn engelen. Dan zullen zij binnengaan
in de eeuwige straf, maar de rechtvaardigen in het eeuwige leven”
(Mt. 25 : 41, 46). — „Zij zullen gestraft worden met eeuwig verderf, ver weg van de Heer en van de glorie van Zijn kracht” (2
Thess. 1 : 9).
Uit de leer van de heiligen: „Wee degene die de hel nu voor een bela-

chelijk uitvindsel houdt en die de hel eerst aan den lijve moet ondervinden voor hij aan de werkelijkheid ervan gelooft” (Eusebius van
Caesarea).
Uit het leven van de Kerk: Elke dag bidt de Kerk vóór de consecratie: „Bewaar ons voor de eeuwige verdoemenis!”

Gods gelaat te aanschouwen, is het hoogste geluk,
door Hem verstoten te zijn, het ergste lijden!
ANGELUS SILESIUS

(131)

De christelijke begrafenis

Koning Salmanassar had de Israëlieten weggesleurd naar Ássyrië. Zijn zoon Sennacherib vervolgde de Israëlieten, doodde
er velen van en verbood de lijken te begraven. Maar Tobias,
een vroom Israëliet, vreesde God meer dan de koning. Hij
verborg de doden in zijn huis en begroef ze °s nachts. Tobias
werd daarom door de koning vervolgd. Maar God de Heer
had welgevallen in het moedige en vrome gedrag van Tobias.
Daarom sprak later de engel Raphaël tot Tobias: „Toen ge
onder tranen uw gebeden verrichtte en de doden begroef,
bracht ik uw gebeden voor het aanschijn van de Heer” (Verg.
Tob. 1 : 18-23; 12 : 11-14).
*

Het lichaam van de christen is een tempel van de heilige
Geest; het dient God en zal op de jongste dag glorievol ver296

rijzen. Daarom moeten we ook na de dood eerbied hebben
voor het lichaam van de christen. De Kerk eert het door de
plechtigheid van de begrafenis en begraaft het in gewijde aarde.
Het lichaam van de christen moet zoals Christus’ lichaam
begraven worden in de aarde. Het wordt als een zaadkorrel in
de aarde gelegd, omdat het op de laatste dag moet verrijzen.
„Het wordt gezaaid in bederf, het verrijst onbederfelijk” (1
Cor. 15 : 42). Daarom noemt men het kerkhof ook wel eens

de godsakker.
Verschillende mensen zijn voor de lijkverbranding, omdat
zij geloven dat met de dood alles afgelopen is. De Kerk verbiedt haar gelovigen hun lijken te laten verbranden. Wie bepaalt dat zijn lijk verbrand moet worden en deze beschikking
niet herroept, mag de sacramenten niet ontvangen en niet ker-

kelijk begraven worden.

Om te overdenken: 1. Waarom moeten wij ook eerbied hebben voor het
dode lichaam? 2. Hoe eert de Kerk het stoffelijk overschot van een christen? 3. Waarom moet het lichaam van een christen begraven worden in
de aarde? 4. Waarom zijn verschillende mensen voor de lijkverbranding?
5. Welke straffen beloopt een katholiek die bepaalt dat zijn lijk verbrand moet worden?
Voornemen: Ik zal de graven van mijn familieleden en van andere
overledenen graag bezoeken en verzorgen.
Opgave: 1. Welke beelden en welke tekens vind je op christelijke
graven? 2. Welke woorden van de heilige Schrift zijn geschikt als
tekst op een christelijk graf? 3. Hoe kun je aan de familieleden
van een overledene je deelneming betuigen?
DE KERKELIJKE BEGRAFENIS-PLECHTIGHEID
In het sterfhuis
De priester besprenkelt de doodkist met wijwater en zet psalm 129 in:
„Vanuit de diepten roep ik tot U, o Heer.” Na een Onze Vader in stilte
en na enkele aanroepingen bidt de priester, dat God de ziel van de overledene kwijtschelding van zijn schuld en het eeuwig leven mag schenken.
— Deze zegening in het sterfhuis is niet in alle streken gebruikelijk.

297

In de kerk

Wanneer het mogelijk is, wordt het lijk naar de kerk gebracht en in de
middengang opgebaard. Dan wordt voor de overledene, het heilig misoffer
opgedragen (Requiem). Daarna wordt bij de lijkbaar een plechtig smeeken zegengebed gezongen (Libera).
Op het kerkhof
Wanneer het stoffelijk overschot niet naar de kerk gebracht is, wordt het

in de kapel van het kerkhof gezegend. Dan wordt de doodkist naar het
graf gedragen en in de aarde neergelaten. De priester bidt met de gelovigen voor de overledene, besprenkelt de doodkist met wijwater en bewierookt hem; dan werpt hij drie schoppen aarde op de kist en sluit de
plechtigheid met een smeekgebed voor de gestorvenen en voor de levenden. Dan komen de aanwezigen naar het graf en besprenkelen het met
wijwater of werpen wat aarde op de kist.

HET EINDE VAN DE WERELD EN DE EEUWIGE
VOLEINDING
God heeft Zijn heilige plannen nog niet voltooid. Op de dag
die de Vader heeft vastgesteld, zal Christus wederkomen om
de mensen te oordelen en de wereld te voltooien.


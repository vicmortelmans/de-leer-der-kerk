(87)
Het sacrament van het heilig oliesel
De heilige apostel Jacobus schrijft: „Is iemand van u ziek:
hij roepe de priesters der Kerk; laat hen dan over hem bidden
en hem zalven met olie in de naam des Heren. En het gelovig
gebed zal de zieke behouden, de Heer zal hem opbeuren; en
mocht hij zonden hebben gedaan, dan zullen ze hem vergeven
worden” (Jac. 5 : 14, 15).

+

202

Het woord van de heilige Jacobus toont ons dat reeds de apostelen het sacrament van het heilig oliesel toegediend hebben.
Dit konden ze alleen maar doen als Christus dit sacrament ingesteld had.
Iedere katholiek gedoopte die door
ziekte, ongeval of ouderdom in
stervensgevaar verkeert, behoort het | &
heilig oliesel te ontvangen. Ook zieke
kinderen kunnen het ontvangen wan- Wi
neer ze tot de jaren van het verstand
gekomen zijn. Het heilig oliesel mag in dezelfde ziekte opnieuw
toegediend worden, wanneer het stervensgevaar voorbij gegaan is en nu opnieuw intreedt.
Wie het heilig oliesel ontvangt, moet oprecht berouw hebben over zijn zonden; hij moet zich, indien dat mogelijk is,
op het heilig oliesel voorbereiden door een goede biecht. Ook
moet hij erop vertrouwen dat Christus, de overwinnaar van
ziekte en dood, hem zal helpen en hem in zijn ziekte zal opbeuren. — De zieke of zijn familieleden moeten de priester
tijdig laten roepen, opdat de zieke het heilig oliesel bij bewustzijn kan ontvangen.

De priester zalft de zieke met de gewijde ziekenolie op de

vijf zintuigen, de ogen, de oren, de neus, de mond, de handen (en de voeten) en bidt daarbij: „Door deze heilige zal-

ving en door Zijn milde barmhartigheid vergeve de Heer u
wat ge gezondigd hebt door uw gezichtsvermogen (gehoor,
enz.). Amen.”

Door het heilig oliesel helpt Christus de zieke. Hij geeft
hem kracht om niet moedeloos te worden in zijn lijden, maar
het met geduld en godsvertrouwen te dragen. Hij scheldt hem
zijn zonden en de straffen voor zijn zonden kwijt. Zelfs doodzonden worden vergeven wanneer de zieke niet meer kan biech-

ten, maar berouw heeft over zijn zonden.
Christus schenkt de zieke vaak ook verlichting in zijn ziek-

te, ja soms zelfs de volledige genezing wanneer dit heilzaam
voor hem is. Is het echter de wil van God, de zieke tot zich te

roepen, dan schenkt het heilig oliesel hem kracht voor de laatste strijd.

203

Om te overdenken: 1. Hoe weten we dat de apostelen reeds het heilig
oliesel hebben toegediend? 2. Wie moet het heilig oliesel ontvangen? 3.
Hoe vaak kan men het heilig oliesel ontvangen? 4. Hoe moet de zieke
zich voorbereiden op het ontvangen van het heilig oliesel?

176. Wat schrijft de heilige apostel Jacobus over het
heilig oliesel?
De apostel Jacobus schrijft: „Is iemand van u ziek:
hij roepe de priesters der Kerk; laat hen dan over hem
bidden en hem zalven met olie in de naam des Heren.
En het gelovig gebed zal de zieke behouden, de Heer
zal hem opbeuren; en mocht hij zonden hebben gedaan, dan zullen ze hem vergeven worden.”
177. Wanneer behoren wij het heilig oliesel te ontvangen?
Wij behoren het heilig oliesel te ontvangen wanneer wij
door ziekte, ongeval of ouderdom in stervensgevaar
verkeren.
178, Hoe dient de priester het heilig oliesel toe?
De priester zalft de zintuigen van de zieke met de ziekenolie en zegt daarbij: „Door deze heilige zalving en
door Zijn milde barmhartigheid vergeve de Heer u
wat gij misdaan hebt door uw gezichtsvermogen (gehoor, enz.). Amen.”
179. Wat bewerkt Christus door het heilig oliesel?

Door het heilig oliesel sterkt Christus ons in ziekte en

stervensuur, scheldt ons onze zonden en de straffen

voor onze zonden kwijt en geeft ons, wanneer het heilzaam voor ons is, de gezondheid terug.
Voornemen: Wanneer bij ons thuis of bij ons in de buurt een katholiek erg ziek is, zal ik meteen de pastorie waarschuwen.
Gesprek over het geloof: Sommige mensen zeggen: „Wanneer een
zieke het heilig oliesel ontvangt, moet hij zeker sterven!” — Wij
antwoorden: „Deze mening is dwaas. Integendeel! In de gebeden
van het heilig oliesel wordt speciaal om genezing gevraagd en inderdaad treedt vaak genezing of merkbare verbetering in.”

204

Taak van de zieken in het rijk Gods: De zieken kunnen hun lijden
in vereniging met het lijden van Christus opofferen voor de bekering van de zondaars, de missie onder de heidenen, de wereldvrede
en andere grote belangen van het rijk Gods (apostolaat door de zieken).
HOE DE SACRAMENTEN WORDEN TOEGEDIEND
AAN EEN ZIEKE
Voorbereiding
Wie de priester vraagt naar een zieke te komen, moet aan de pastorie
precies naam en straat en huisnummer opgeven. Bovendien moet hij
erbij vertellen, of de zieke bij bewustzijn is of niet en of er gevaar bestaat dat hij gauw sterft; en ook, of er in het huis
van de zieke een kruisbeeld, kaarsen en wijwater

aanwezig zijn, daar anders de priester het ontbrekende moet meebrengen.
In de ziekenkamer wordt een tafel neergezet, zò
dat de zieke hem zien kan. Daarover wordt een

witte doek uitgespreid, een kruisbeeld en twee
kaarsen worden erop gezet, een schaaltje of bakje
met wijwater en een palmtakje, een glas met gewoon water en een lepeltje, bovendien een bordje
met zes plukjes watten. De watten moeten na het gebruik verbrand worden.
Intussen geve men de zieke gelegenheid om zich wat voor te bereiden
of bidde met hem een oefening van geloof, hoop, liefde en berouw en
zegge hem schietgebeden voor.
B de komst van de priester

Wanneer de priester het huis binnenkomt, worden de kaarsen aangestoken. De priester spreekt de vredesgroet uit wanneer hij de kamer binnentreedt en besprenkelt de zieke en alle aanwezigen met wijwater.
Wanneer de zieke biecht, gaan de anderen de kamer uit. De priester
roept ze na de biecht weer terug.
Het heilig oliesel
Wanneer er voldoende tijd voor is, leest de priester het evangelie voor
over de wonderbare genezing van de knecht van de honderdman of een
ander toepasselijk stuk uit de heilige Schrift. Dan knielen allen neer en
antwoorden op de gebeden die de priester over de zieke bidt. Daarop
volgt de toediening van het heilig oliesel. Tenslotte bidt de priester samen met de aanwezigen voor de zieke.

205

De ziekencommunie

Allen bidden gezamenlijk het Onze Vader. Dan geeft de priester de zieke
het Lichaam des Heren. Wanneer de zieke de heilige communie als Teerspijze (Viaticum) ontvangt, spreekt de priester daarbij de woorden:
„Ontvang, broeder (zuster), als Teerspijze het Lichaam van onze Heer
Jesus Christus, die u behoede tegen de boze geest en leide naar het
eeuwige leven. Amen.”
De volle aflaat
Tenslotte spoort de priester de zieke aan, nogmaals berouw te verwekken over al zijn zonden, godvruchtig de naam Jesus aan te roepen, zijn
lijden en al zijn pijnen op te dragen als boete voor zijn zonden en zich
geheel en al over te geven aan Gods heilige wil. Dan geeft hij hem de
pauselijke zegen. Aan deze zegen is een volle aflaat verbonden die de
zieke krijgt op het ogenblik van sterven.

DE SACRAMENTEN WAARDOOR WIJ IN EEN
BEPAALDE STAAT WORDEN GEPLAATST
Volgens Christus’ wil zijn er in de Kerk twee levensstaten die
door een sacrament geheiligd zijn; de priesterlijke staat en de
gehuwde staat.


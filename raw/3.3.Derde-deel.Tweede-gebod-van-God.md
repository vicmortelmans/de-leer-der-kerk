(99)

De eerbied voor Gods naam

„Looft, dienaren van God, looft Gods naam. Gezegend zij de

naam des Heren, van nu af tot in eeuwigheid. Van de opgang
der zon tot aan haar ondergang zij de naam van God geprezen” (Ps. 113 : 1-4).
Kd

God is oneindig heilig. Daarom mogen wij alleen maar met

eerbied over God spreken en moeten wij Zijn naam eerbiedig

gebruiken. Ook de naam Jesus en andere heilige namen en
aanduidingen (b.v. kruis, sacrament) mogen
we alleen maar eerbiedig en dankbaar uitspreken. God gebiedt ons in het tweede gebod, eerbied te hebben voor Zijn naam.
Tegen dit gebod zondigt men, wanneer men
de naam van God of andere heilige namen
lichtzinnig of in toorn uitspreekt, vooral bij
verwensingen (vloeken). — Sommige mensen durven zelfs
God te beschimpen of iets slechts over Hem te zeggen: zij lasteren God. Ook iemand die zichzelf goddelijke eer aanmatigt,
lastert God. In het oude verbond gold de regel: „Wie de naam
van God lastert, moet worden gedood. Heel de gemeenschap
moet hem stenigen’ (Lev. 24 : 16).
Niemand heeft de naam van God zo eerbiedig, zo devoot
en liefdevol uitgesproken als Jesus, de Zoon van God. Hij kan
ons het beste leren, de naam van God lief te hebben en te eren.

Om te overdenken: 1. Wanneer zondigt men tegen het tweede gebod?
2. Wanneer zondigt men door vloeken? 3. Wanneer door godslastering?

d. Wie kan ons het beste leren, Gods naam te eren?

200. Wat gebiedt God ons in het tweede gebod?
God gebiedt ons in het tweede gebod, Zijn naam met
eerbied te gebruiken.
201. Waarom moeten wij Gods naam met eerbied gebruiken?
Wij moeten Gods naam met eerbied gebruiken, omdat
God oneindig heilig is.
233

Voornemen: Bij elk kruisteken dat ik maak, zal ik de namen der
drie goddelijke personen langzaam en eerbiedig uitspreken. —
Wanneer ik iemand de heilige naam oneerbiedig hoor gebruiken,
zal ik meteen bij mijzelf bidden: „Geloofd zij Jesus Christus!” of:
„Eer aan de Vader en de Zoon en de heilige Geest!”
Opgave: Zoek de namen op, waarmee God in de heilige Schrift, in
gebeden en liederen genoemd wordt.

(100)
Eerbied voor alles wat God is toegewijd
Eens ging Jesus de tempel binnen en dreef er allen uit die in

de tempel verkochten en kochten, en wierp de tafels der wisselaars en de stoelen der duivenverkopers omver. Hij sprak tot
hen: „Er staat geschreven: Mijn
Huis zal heten een Huis van gebed, maar gij hebt er een rovershol van gemaakt” (Mt. 21:12, 13).
*

Wanneer wij God liefhebben en
eren, hebben wij eerbied voor
plaatsen, voorwerpen en personen
die aan God zijn toegewijd, b.v.

voor het huis van God, voor het
kerkhof, voor het kruis, het altaar
en de heilige vaten, voor priesters en kloosterlingen.

Bijzonder heilig zijn voor ons de sacramenten, vooral het
heilig sacrament des altaars. Want in die sacramenten treedt
de heilige God op bijzondere wijze met ons in verbinding. Daarom moeten wij ze waardig ontvangen en ons van te voren goed

voorbereiden. — Ook de bijbel is ons heilig, want daarin staat
Gods woord.
Wie aan God toegewijde plaatsen, voorwerpen en personen
onteert of schendt, bedrijft een heiligschennis. Een bijzonder
zware heiligschennis begaat men, wanneer men het heilig
sacrament des altaars onteert of onwaardig ontvangt. Ook
iemand die zich oneerbiedig gedraagt op heilige plaatsen,
slordig of oneerbiedig omgaat met heilige voorwerpen of zich
234

oneerbiedig gedraagt tegenover priesters en kloosterlingen,
zondigt tegen God.
Om te overdenken: 1. Noem plaatsen en voorwerpen die aan God zijn
toegewijd? 2, Wat eist de eerbied voor de heilige sacramenten van ons?
3. Waarom moeten we eerbied hebben voor de bijbel? 4, Waarom gedragen we ons eerbiedig tegenover priesters en kloosterlingen? 5. Wanneer zondigt men tegen de eerbied voor iets dat aan God is toegewijd?
6. Wanneer bedrijft men een heiligschennis?

Voornemen: Ik zal religieuze voorwerpen, bv. de rozenkrans, gewijde kaarsen en wijwater, mijn bijbel en andere godsdienstige
boeken eerbiedig behandelen en bewaren. — Ik zal niet dulden
dat in mijn bijzijn grappen gemaakt worden over een woord uit de
heilige Schrift, over de godsdienst of over de biecht. — Gewijde
voorwerpen die niet meer te gebruiken zijn, worden niet weggegooid, maar verbrand of begraven.
H. Schrift: „Raakt mijn gezalfden niet aan en doet mijn profeten
geen leed” (Ps. 105 : 15).
Opgave: 1. Hoe tonen we onze eerbied: a) in de kerk, b) bij het
nemen van wijwater, c) bij het gaan naar de communiebank,
d) bij het wachten voor de biechtstoel? 2. Welke gewijde of heilige
voorwerpen zijn er bij ons thuis? — in onze parochie?

(101)

De eed

Toen Jesus gevangen genomen was, zocht heel de Hoge Raad

naar een valse aanklacht tegen Hem om Hem ter dood te bren-

gen. Maar ze vonden niets, ofschoon er veel valse getuigen
waren gekomen. Toen stond de hogepriester op
en zeide tot Jesus: „Ik bezweer u bij de levende

God dat gij ons zegt, of gij de Christus zijt, de

Zoon van God?” Jesus zeide hem: „Ja dat ben

ik!” (Verg. Mt. 26 : 59-64).
%

Vaak is het nodig dat iemand zijn verklaring over
iets dat hij gezien, gehoord of gedaan heeft, een
bijzondere kracht bijzet. In zulke belangrijke gevallen, vooral
voor het gerecht, mag hij de alwetende God tot getuige ne235

men dat hij de waarheid spreekt. Hij legt dan een eed af; een
verklaring onder ede,

Maar ook wanneer men in een belangrijke aangelegenheid
iets wil beloven, mag men God tot getuige nemen dat men zijn
belofte zal houden. Dan belooft men iets onder ede. Zo is bijvoorbeeld de ambtseed van ambtenaren een belofte onder ede.
Wie iets belangrijks onder ede beloofd heeft, is onder zware
zonde verplicht, zijn belofte te houden.
Wie in een belangrijke aangelegenheid een eed aflegt overeenkomstig de waarheid, eert God; want hij erkent daardoor
Gods alwetendheid, rechtvaardigheid en almacht en onderwerpt zich aan Gods heilig oordeel.
Wie wetens en willens een valse eed aflegt, neemt God tot
getuige van een leugen; hij doet een meineed (‚‚mein” hangt
samen met „gemeen”’ en betekent: vals). De meineed is een

zware belediging van de alwetende en heilige God en schokt
het vertrouwen en het geloof van de mensen. Daarom is het
een van de grootste misdrijven. Men zondigt ook, wanneer
men lichtvaardig een eed aflegt, bv. zonder dat men er een
zwaarwichtige reden voor heeft of zonder dat men er zeker
van is dat hetgeen men zegt, waar is, of zonder dat men zeker
weet of men kan nakomen hetgeen men belooft. —Wie zweert,
iets verkeerds te zullen doen, zondigt omdat hij God tot helper
van een zonde wil maken; zo’n eed mag men niet houden.
— Wie iets belangrijks onder ede beloofd heeft en dit niet nakomt, hoewel hij het kan, zondigt door eedbreuk.
Christus heeft de eed niet verboden; Hij zelf heeft voor de
Hoge Raad een verklaring onder ede afgelegd. Maar hij wil
dat wij onder elkaar de eed niet nodig hebben. Hij zegt: „Ik
zeg u, in het geheel niet te zweren; maar uw woord „ja” zij
„ja, „neen” „neen”’; wat erbij komt, is uit den boze” (Mt.

5 : 34, 37).

Om te overdenken: 1. Wanneer legt men een verklaring onder ede af?
2. Wanneer belooft men iets onder ede? 3. Waarom wordt God door een
eed geëerd? 4, Wanneer doet men een meineed? 5. Wanneer mag men
geen eed afleggen. 6. Wanneer mag men zijn eed niet houden? 7. Wanneer zondigt men door eedbreuk?

236

202. Wat betekent: een eed afleggen?
Een eed afleggen betekent: men neemt God tot getuige
dat men de waarheid spreekt of zijn belofte zal nakomen.
203. Waarom is de meineed een van de grootste misdrijven?
De meineed is een van de grootste misdrijven:
l. omdat de meinedige God tot getuige neemt van een

leugen en Hem daardoor zwaar beledigt,
2. omdat de meinedige het vertrouwen en het geloof
onder de mensen aan het wankelen brengt.
Voornemen: Liever al mijn bezit verliezen dan een meineed doen.
Uit de bjbel: De eed van Herodes is een voorbeeld van een eed
die men niet mag afleggen en niet mag houden.
Uit de geschiedenis: Volgens een wet van Karel de Grote werd een
meinedige de rechterhand afgehouwen.
Eedsformule voor het gerecht: Bij het afleggen van een eed verklaart de getuige: de gehele waarheid en niets dan de waarheid te
zullen zeggen, en dit doet hij door de eedsformule: „Zo waarlijk
helpe mij God almachtig!”

(102)

De gelofte

Toen Jacob ontwaakte uit zijn droom over de ladder waarvan

de top tot de hemel reikte, zei hij: „Waarachtig, God is hier

en ik wist het niet!” Daarna deed Jacob de volgende gelofte:
„Als God met mij is en mij behoedt op de reis die ik onderneem en mij in vrede terugbrengt naar mijn vaderlijk huis,
dan zal ik op deze plaats een Godshuis bouwen en zal ik God
het tiende schenken van alles wat Hij mij geeft”
(Gen. 28 : 16-22).

237

Sommige mensen beloven God een goed werk met de bedoeling, God daardoor bijzonder te eren en zij verplichten
zich tot dit werk onder zonde. Ze beloven bv. een kapel te

bouwen, een bedevaart te maken, een medemens te helpen of

iets anders te doen wat God graag ziet.
Kloosterlingen beloven geen eigen bezit te hebben, maagdelijk te leven en aan hun oversten te gehoorzamen. Zulke beloften noemt men: geloften.

Wie zich voorneemt, iets goeds te doen, maakt een goed
voornemen, maar doet nog geen gelofte.

Door de gelofte eren wij God en binden wij ons nauwer aan
Hem. Het is een offer dat wij aan God brengen en tegelijk een
ondersteuning voor onze ongestadige wil.
Wie een gelofte aan God heeft afgelegd, moet die gelofte
ook nakomen. Wie zijn gelofte breekt in een belangrijke zaak,

zondigt zwaar. „Wanneer gij God iets belooft, stel dan de ver-

vulling niet uit. Beter is het, niet te beloven dan uw gelofte
niet te volbrengen!” (Pred. 5 : 3, 4).

Vóór iemand een gelofte aflegt, moet hij eerst goed nadenken over wat hij gaat doen. Wanneer het een belangrijke
gelofte betreft, moet men eerst zijn biechtvader raadplegen.
Ook wanneer iemand meent zijn gelofte niet te kunnen nakomen, moet hij zich tot zijn biechtvader wenden; want om
ernstige redenen kan een gelofte door een kerkelijke dispensatie veranderd of opgeheven worden.
Om te overdenken: 1. Wat kan men God onder gelofte beloven? 2. Welke geloften leggen kloosterlingen af? 3. Wat moet men doen, vóór men
een gelofte aflegt?

204. Wat is: een gelofte afleggen?
Een gelofte afleggen is: aan God een goed werk beloven en zich daartoe onder zonde verplichten.
Voornemen: Ik zal alleen dan een gelofte afleggen, wanneer ik
weet dat ik die ook kan nakomen.

238

DERDE GEBOD VAN GOD
Omdat heel ons leven aan God toebehoort, moeten wij één

dag van de week op een bijzondere manier aan Hem toewijden. God gebiedt: „Wees gedachtig dat gij de dag des Heren
heiligt.”


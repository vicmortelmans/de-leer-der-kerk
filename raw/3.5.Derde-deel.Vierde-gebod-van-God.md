(107)

De menselijke samenleving

Paus Leo XIII schrijft: „De menselijke samenleving moet zijn
als een lichaam met veel ledematen waarvan sommige wel belangrijker zijn dan de andere, maar die toch alle voor elkaar
noodzakelijk zijn en die allemaal gericht zijn op het algemeen
belang.”
*

God heeft de mens zó geschapen dat hij met andere mensen
tezamen moet leven. Hij sprak: „Het is niet goed voor de
mens dat hij alleen blijft” (Gen. 2 : 18). Alleen in de gemeenschap met andere mensen kunnen wij al onze talenten tot ontplooiing brengen, de natuur aan ons onderwerpen en ons tijdelijk en eeuwig einddoel bereiken.
Reeds door onze geboorte worden we lid van verschillende
gemeenschappen. We behoren tot een bepaald gezin, tot een
dorps- of stadsgemeenschap, tot een volk, een staat en tot de
grote gemeenschap die we de mensheid noemen. Door ons
doopsel worden we lid van de Kerk. Het gezin, de staat en de

Kerk zijn de belangrijkste gemeenschappen. Andere gemeen-

schappen zijn voor bepaalde doeleinden opgericht, b.v. verenigingen, genootschappen, bonden en dergelijke.
De leden van een gemeenschap hebben plichten tegenover
elkaar. In de gemeenschap moet een ieder de ander hoogachten en liefhebben, hem geven wat hem toekomt en op zijn
bestwil bedacht zijn. „Let niet alleen op uw eigen belang, maar
ook op dat van anderen” (Phil. 2 : 4).
De leden van een gemeenschap hebben echter ook plichten
tegenover de gemeenschap zelf. Zij moeten zich voegen naar
de wetten en gebruiken van die gemeenschap, de leiding erkennen en gehoorzamen en meewerken aan het algemeen welzijn. Niemand mag alleen maar aan zichzelf denken; ieder249

een moet bereid zijn ook offers voor de gemeenschap te brengen.
De gemeenschap heeft ook plichten tegenover de afzonderlijke leden. Ze moet de menselijke waardigheid eerbiedigen
en er voor zorgen dat iedereen datgene krijgt waarop hij recht
heeft; ze moet iedereen helpen om te krijgen wat hij nodig
heeft maar alleen niet kan bereiken.
De grootste en mooiste gemeenschap is de gemeenschap der
heiligen. Daarin zijn mensen uit alle volkeren en tijden in
Christus verenigd en werken allen samen voor de eer van God
en het heil van ieder afzonderlijk.
Om te overdenken: 1. Waarom is het voor de mens niet goed dat hij alleen is? 2. Noem de gemeenschappen waarvan je lid bent? 3. Welke
plichten hebben de leden van een gemeenschap tegenover elkaar?
4, Welke plichten hebben de leden van een gemeenschap tegenover die gemeenschap? 5. Welke plichten heeft de gemeenschap tegenover de afzonderlijke leden? 6, Noem de grootste en mooiste gemeenschap?

210. Waarom leven wij tezamen met andere mensen?
Wij leven tezamen met andere mensen, omdat God ons
zó gemaakt heeft dat wij alleen in gemeenschap met

anderen ons tijdelijk en eeuwig einddoel kunnen be-

reiken.

Voornemen: Ik zal ervoor zorgen, dat de zwakke en arme kinderen
van onze klas niets te kort komen. 2. Ik zal geen enkel mens minachten om zijn taal, zijn ras of zijn godsdienst.
H. Schrift: „Geeft dus aan allen wat hun toekomt: ontzag aan wie gij
ontzag, eer aan wie gij eer verschuldigd zijt” (Rom. 13 : 7)
Opgave: 1. Welke mensen moeten meewerken opdat jij: a) brood te
eten hebt, b) schoenen hebt om aan te trekken, c) een stuk chocolade kunt eten, d) een atlas hebt? 2. Waarom is een kind aangewezen op de liefde van anderen? 3. Hoe kun je meehelpen dat er eendracht heerst in je klas? 4. Wat heeft in het laatste halfjaar de gemeenschapsgeest en de eendracht van onze klas in gevaar gebracht
of verstoord?

Draagt elkanders lasten;

zo zult ge de Wet van Christus volbrengen
Gal. 6 : 2.
250

(108)

Vader en moeder

Als kind leefde Jesus met Maria en Jozef in Nazareth. Toen
hij twaalf jaar oud was, maakte hij bij gelegenheid van het
paasfeest met hen een bedevaart naar Jerusalem. Na het feest
trok Hij met hen naar Nazareth terug en was hun onderdanig
(Verg. Lc. 2 : 41-51).
*

God heeft ons in Zijn grote liefde onze ouders gegeven. Zij
hebben ons het leven geschonken, zij zorgen voor ons en voeden ons op. Onze ouders zijn plaatsvervangers van God en
hebben ons ontelbare weldaden bewezen; zij hebben van God de opdracht
gekregen, ons de weg naar de hemel te
wijzen. Daarom moeten wij onze ouders ,

eerbied, liefde en gehoorzaamheid bewijzen en hun van harte dankbaar zijn.

Wij bewijzen onze ouders eerbied

wanneer wij hen hoogachten, eerbiedig
tot en over hen spreken en ons beleefd
en bescheiden tegenover hen gedragen.
— Tegen de eerbied zondigt wie zijn
ouders minacht, zich over hen schaamt,

A

wie brutaal tegenover hen is en oneer- ®
biedig over hen praat. In het oude verbond gold de regel: „Wie zijn vader of moeder slaat, zal met
de dood worden gestraft. Wie zijn vader of moeder vervloekt,
zal eveneens sterven” (Ex. 21 : 15, 17).

Wij bewijzen liefde aan onze ouders, wanneer wij vaak voor
hen bidden, hun graag een plezier doen en hun naar best vermogen helpen, vooral wanneer ze oud of ziek zijn. Zij hebben voor ons reeds gezorgd, toen wij nog heel klein en hulpeloos waren. „Mijn zoon, kom op voor de eer van uw vader en

verwaarloos hem niet al de dagen van uw leven. Als zijn geest

verzwakt, wees dan toegevend; veracht hem nooit, zolang hij
leeft” (Eccl. 3 : 14). — Ook al leven onze ouders niet volgens
Gods wil, dan moeten wij toch van hen houden. Door onze lief-

de en ons gebed moeten we hen helpen om weer op de goede
251

weg te komen. — Wij zondigen tegen de liefde die wij hun
schuldig zijn, wanneer wij ons onverschillig gedragen tegenover onze ouders, niet voor hen bidden, hun verdriet bezor-

gen, hun kwaad toewensen of hen niet helpen, vooral in ziekte of nood.
God wil dat wij graag, vlug en nauwkeurig aan onze ouders
gehoorzamen. De heilige Paulus zegt: „Gij kinderen, gehoorzaamt uw ouders in alles, want dit is welgevallig aan de Heer”
(Col. 3 : 20). Zonder gehoorzaamheid kan geen gezin gelukkig samenleven. — Wie eigenzinnig of koppig is tegenover
zijn ouders, wie mopperend, slecht of helemaal niet gehoorzaamt, zondigt tegen de gehoorzaamheid die wij hun verschuldigd zijn. — Wanneer onze ouders ons iets bevelen wat tegen
de wil van God ingaat, mogen wij hen niet gehoorzamen.
De gehoorzaamheidsplicht houdt op, wanneer de kinderen
zelfstandig geworden zijn en niet meer in het huishouden van
hun ouders leven. Eerbied en liefde moeten echter altijd blijven bestaan. Jesus beminde Zijn moeder tot aan Zijn dood;

nog aan het kruis heeft Hij voor haar gezorgd.

Om te overdenken: 1. Welke weldaden hebben wij aan onze ouders te
danken? 2. Hoe moeten wij aan onze ouders eerbied betuigen? 3. Wie
zondigt tegen de eerbied voor zijn ouders? 4. Hoe moeten wij aan onze
ouders liefde bewijzen? 5. Wie zondigen tegen de liefde voor hun
ouders? 6. Hoe moeten wij aan onze ouders gehoorzamen? 7. Wie zondigen tegen de gehoorzaamheid aan hun ouders? 8. Wanneer mogen wij
niet gehoorzamen aan onze ouders?

211. Wat beveelt God in het vierde gebod?
God beveelt in het vierde gebod dat wij aan onze
ouders eerbied, liefde en gehoorzaamheid bewijzen.
212. Waarom moeten wij aan onze ouders eerbied,
liefde en gehoorzaamheid "bewijzen?
Wij moeten aan onze ouders eerbied, liefde en gehoorzaamheid bewijzen:
l omdat zij Gods plaatsvervangers zijn;
2. omdat zij ons ontelbare weldaden hebben bewezen;
3. omdat zij ons de weg naar hemel moeten wijzen.
252

Voornemen: Ik zal mijn ouders plezier doen zoveel ik kan. Ook zal
ik niet vergeten voor hen te bidden.
H. Schrift: „Houdt uw moeder in ere alle dagen uws levens; want gij
moet eraan denken wat zij voor u heeft doorstaan” (Tob. 4 : 3, 4). —
„Een oog dat met vader spot en met de gehoorzaamheid aan moeder
lacht: de raven van het dal zullen het uitpikken, de jonge arenden
het opeten” (Spr. 30 : 17).
Opgave: 1. Hoe kan ik mijn eerbied betuigen aan mijn ouders? 2.
Hoe kan ik mijn ouders plezier doen? 3. Hoe gedroegen zich Absolom, Tobias en de zonen van Heli tegenover hun vader? 4, Reken uit
hoeveel sneden brood je ongeveer van je ouders gekregen hebt. Hoe
hoog zou de toren zijn wanneer je ze allemaal op elkaar kon leggen?

(109)

Broers en zusters,
familieleden en vrienden

Toen de broers van Jozef in Egypte kwamen, wilde Jozef Benjamin achterhouden. Toen trad Juda naar voren en zei: „Ik
ben bij mijn vader borg gebleven voor deze jongen. Laat mij
dus in plaats van deze jongen als uw slaaf hier blijven. Maar
laat de jongen zelf met zijn broeders vertrekken; want zonder hem kan ik niet naar mijn vader terugkeren!” Toen kon
Jozef zich niet langer goedhouden; hij maakte zich aan zijn
broers bekend en omhelsde hen onder tranen (Verg. Gen. 44
en 45).

*

Na onze ouders staan onze broers en zusters ons het naast.
Daarom moeten wij hartelijk van hen houden, hen helpen en
goed met hen omgaan; wij moeten rekening met hen houden
en ze niets tekort laten komen.
Oudere broers en zusters moeten
voor de jongeren zorgen. Het is
een groot geschenk van God
wanneer we samen met broers

en zusters mogen opgroeien.

Ook onze familieleden staan
ons nader dan andere mensen.
Wij moeten hun onze genegen-

heid schenken en hen graag helpen, vooral wanneer ze oud zijn

of in nood verkeren; aan oudere familieleden moeten we pas-

sende eerbied betuigen.
Goede vrienden zijn een geschenk van God. Echte vrienden
waarderen elkaar en blijven elkaar trouw in lief en leed; zij
bidden voor elkaar en helpen elkaar.
Christus is onze broeder en vriend geworden en heeft ons
liefgehad tot de dood toe. Daardoor heeft Hij ons willen tonen hoe wij onze broers en zusters en onze vrienden moeten
liefhebben.

Om te overdenken: 1. Welke plichten hebben wij tegenover onze broers
en zusters? 2. Hoe moeten wij ons gedragen tegenover onze familieleden?
3. Wat moeten goede vrienden tegenover elkaar doen?
Voornemen: Wanneer ik met mijn broers en zusters vaak ruzie heb,
zal ik bij mezelf eens nagaan: hoe komt dat? wat kunnen we doen
om dat voortaan beter te laten gaan en weer vriendelijk voor elkaar
te zijn?
Opgave: 1. Wat kunnen grotere kinderen voor hun kleinere broers
en zusters doen? 2. Waarom is het een groot geschenk van God wanneer iemand met meerdere broers en zusters samen opgroeit? 3. Wat
mag een jongen van zijn vriend — een meisje van haar vriendin verwachten?

Zie, hoe goed en liefelijk het is,

als broeders eendrachtig samen te zijn!

PSALM 133 : 1

(110)

De eerbied voor het gezag

en voor oudere mensen
„Elke menselijke samenleving moet noodzakelijkerwijze een
gezagdrager hebben; want zij zou uiteenvallen zonder leiding
en zonder hoofd. Ook zou ze de doeleinden waarvoor ze ontstaan is of werd opgericht, niet kunnen bereiken”
(Paus Leo XIII).

254

Kd

In opdracht van onze ouders zorgen leraren en onderwijzers
voor ons onderricht en voor onze opvoeding. Ook hun moeten wij steeds eerbied bewijzen, bereidwillig aan hen gehoorzamen en ijverig werken. We zondigen wanneer we ons oneerbiedig of
brutaal tegenover hen gedragen, hen
niet gehoorzamen en bij ons werk lui
of slordig zijn.
Allen die een vak of een beroep
uitoefenen, moeten hun chefs en di-

recteuren hoogachten en hun plichten getrouw vervullen. — Wanneer
iemand in betrekking is in een gezin,

neemt hij deel aan het huiselijk leven van dat gezin. Hij

moet zich dan ook schikken naar de regel en de gebruiken
van dat gezin en zorg hebben voor het welzijn en het aanzien
ervan.
Oude mensen hebben een bijzondere waardigheid. Zij hebben in hun leven veel meegemaakt en meestal ook veel gepres-

teerd. Daarom moeten we ons steeds eerbiedig gedragen te-

genover oudere mensen, voorkomend tegenover hen zijn en hun
onze hulp aanbieden. De heilige Schrift zegt: „Sta op voor
een grijsaard en heb eerbied voor de ouderdom.”
(Lev. 19 : 32).

Om te overdenken: 1. Welke plichten hebben wij tegenover onze onderwijzers en leraren? 2, Hoe zondigt men in zijn gedrag tegenover hen? 3.
Wat verlangt God van iemand die een vak of een beroep uitoefent? 4.
Waarom hebben oudere mensen een bijzondere waardigheid? 5. Welke
plichten hebben wij tegenover oudere mensen?
Voornemen: Ik zal eraan meehelpen dat de onderwijzers en leraren
plezier kunnen hebben in hun taak.

255

(111)

De plichten van ouders
en gezagdragers

|

Toen koning Antiochus de Israëlieten wegens hun geloof vervolgde, liet hij ook een moeder met haar zeven zonen voor zich

brengen. Ondanks de verschrikkelijkste martelingen viel geen
van de zonen van het geloof af. Aan de jongste beloofde Antiochus onder ede, dat hij hem rijk en gelukkig zou maken
wanneer hij zou willen afwijken van de wet zijner vaderen.

Maar de moeder zei tegen haar zoon: „Mijn jongen, ik heb je

negen maanden onder mijn hart gedragen, je drie jaar zelf
gevoed en tot op deze leeftijd met veel offers verzorgd. Ik
smeek je: beschouw de hemel en de aarde met alles wat ze be-

vatten en bedenk dat God dit uit het niet heeft geschapen en
dat ook het menselijk geslacht op deze wijze is ontstaan. Wees
dus niet bang voor die beul maar toon dat je je broeders waardig bent; aanvaard de dood opdat ik je met je broeders op de
dag van erbarming terug mag krijgen” (Verg. 2 Mach. 7).
%

De ouders hebben de heilige plicht, hun kinderen lief te hebben en te zorgen voor hun tijdelijk en eeuwig welzijn. Zij moeten hun kinderen voeden en kleden, zorgen voor hun gezondheid en hen aansporen om goed te wer-

ken. Vooral moeten ze heel dikwijls voor

hun kinderen bidden en hen door woord
en voorbeeld opvoeden tot een christelijk leven. Ze mogen hun kinderen niet
verwennen en vertroetelen; ze moeten

hen met liefde, rechtvaardigheid en
standvastigheid behandelen.
Katholieke ouders moeten hun kinderen, wanneer het enigszins mogelijk is,

naar een school zenden waar ze katholiek opgevoed worden. Ze moeten er

goed op letten dat hun kinderen niet bedorven worden door slechte vrienden of slechte boeken.
De ouders moeten hun opgroeiende kinderen met hun raad
en hun gebed helpen bij het kiezen van een beroep en van een
256

levensgezel(lin); maar ze mogen hen niet tot een bepaald beroep of tot een huwelijk dwingen.
Gezagdragers moeten hoogachting hebben voor hun onderdanen, hen rechtvaardig behandelen en bezorgd zijn voor
hun welzijn. Ze moeten hun tijd geven om hun godsdienstplichten te vervullen, zich te ontspannen en zich verder te ontwikkelen, en proberen hen te beschermen tegen gevaren naar ziel en
lichaam.
Het voorbeeld voor ouders en andere gezagdragers is onze hemelse Vader zelf. Van Hem kunnen zij leren, rechtvaardig en liefdevol, zachtmoedig en standvastig te zijn tegenover
hun kinderen en onderdanen.
Om te overdenken: 1. Welke plichten hebben ouders tegenover hun kinderen? 2. Naar welke scholen moeten katholieke ouders hun kinderen
sturen? 3. Hoe moeten de ouders hun kinderen helpen bij de keuze van
een beroep of een echtgenoot? 4. Welke plichten hebben gezagdragers
tegenover hun onderdanen?
Voornemen: Ik zal het mijn ouders zo gemakkelijk mogelijk maken
hun ouderlijke plichten te vervullen.

(112)
Staat en gemeenschap der volkeren
Pilatus sprak tot Jesus: „Weet gij niet dat ik de macht heb om
u vrij te laten en de macht om u te kruisigen?” Jesus ant-

woordde hem: „Ge zoudt niet de minste macht over mij heb-

ben zo ze u niet van hogerhand gegeven was.”

(Joh. 19 10,11).

+

De staat heeft volgens Gods wil de zorg over dingen waarvoor de afzonderlijke mensen, de gezinnen en de kleinere gemeenschappen niet kunnen zorgen. Of met andere woorden:
hij heeft de zorg voor het algemeen welzijn. Hij moet b.v. wetten maken, rechtspreken, misdadigers straffen, verdragen
sluiten met andere staten, het land verdedigen tegen vijandelijke aanvallen en tegen algemene rampen. Daarbij moet hij
de rechten van de afzonderlijke mensen beschermen en de lasten rechtvaardig verdelen.
257

De staatsburgers moeten gehoorzamen aan de wetten van
de staat, hoogachting hebben voor de gezagdragers en zoveel
ze kunnen, meewerken aan het algemeen welzijn. Zij moeten
b.v. deelnemen aan de verkiezingen; zij mogen dan alleen op
iemand stemmen die geschikt is voor dat ambt en waarborgen
biedt dat hij de rechten van God zal verdedigen; zij moeten
belasting betalen en bereid zijn in tijden van gevaar hun land
zelfs met hun leven te verdedigen. — Wanneer het gezag iets
beveelt wat zonde is, mag men niet gehoorzamen. De heilige
Petrus zegt: ‚„„Men moet meer gehoorzaam zijn aan God dan
aan de mensen” (H. d. A. 5 : 29).

Het staatsgezag moet zich houden aan de wetten van God
en van de staat. Wie een burgerlijk ambt bekleedt, moet zijn
plichten nauwgezet vervullen, niemand te kort doen en het algemeen welzijn stellen boven zijn persoonlijk voordeel.

Ieder volk is een lid van de grote volkeren-familie en heeft

van God een bijzondere opdracht gekregen voor het welzijn
van geheel de mensheid. Daarom moeten wij andere volkeren
en staten hoogachten evenals alle mensen die daartoe behoren.
Om te overdenken: 1. Hoe zorgt de staat voor het algemeen welzijn?
2. Noem enkele plichten van een staatsburger? 3. Welke plichten heeft
het staatsgezag? 4, Waarom heeft een christen hoogachting voor andere
volkeren?

213. Welke taak heeft de staat?
De staat heeft de taak om voor het algemeen welzijn
te zorgen.

258

214. Welke plichten hebben wij als staatsburger?
Als staatsburger moeten wij:
1. gehoorzamen aan de wetten en bepalingen van de
staat,

2. hoogachting hebben voor de burgerlijke overheid,
3. zoveel wij kunnen meewerken aan het algemeen
welzijn.
215. Wanneer mogen wij niet gehoorzamen aan de
overheid?
Wij mogen de overheid niet gehoorzamen wanneer ze
iets beveelt wat zonde is, want „men moet meer ge-

hoorzaam zijn aan God dan aan de mensen”,

Voornemen: Ik zal mijn volk en mijn vaderland liefhebben en dankbaar zijn voor het goede en mooie wat ik ervan ontving. Ik zal ook
andere volkeren hoogachten en waardering hebben voor het goede
dat ze bezitten en doen.
H. Schrift: „Geeft de keizer wat de keizer toekomt, en geeft aan God
wat God toekomt” (Mt. 22 : 21).

Gebed voor ons vaderland: Laat ons bidden. Wij smeken u o Heer,
neem ons vaderland in uw voortdurende bescherming en verlicht allen die het besturen, met het licht van uw wijsheid. Laat hen inzien
wat het welzijn van ons volk bevordert en die goede dingen in uw
kracht volbrengen. Door Christus onze Heer. Amen.
Opgave: Beantwoord zo goed als je kunt de volgende vragen: 1. Hoe
kunnen de goede mensen eraan meehelpen dat in ons volk en in onze
staat de wil van God volbracht wordt? 2, Soms komen in een staat
slechte mensen aan de macht. Wat zou daarvan de schuld kunnen
zijn?

(113)

De kerkelijke overheid

Rond het jaar 107 schreef de martelaar-bisschop Ignatius van
Antiochië aan de christelijke gemeente van Smyrna: „Gij
259

moet allen aan uw bisschop gehoorzamen zoals Jesus Christus

gehoorzaam was aan Zijn Vader, en aan de priesters als aan

de apostelen. Niemand doe in kerkelijke zaken iets buiten de
bisschop om. Waar de bisschop is, daar moet ook het volk

zijn; zoals, waar Jesus Christus is, ook de katholieke Kerk is.”
Kd

De paus, de bisschoppen en de priesters hebben de macht, ons
in naam van Christus te leiden en te besturen. Door hen hebben wij in het doopsel het leven der genade ontvangen, zij geven ons het brood des hemels en voeden
ons op tot kinderen van God. Zij zijn de
plaatsbekleders van Christus en onze geestelijke vaders. Wij moeten hen eren, lief-

hebben en gehoorzamen.
De bestuurders van de Kerk, de paus en
de bisschoppen, geven geboden om leiding
te geven aan het kerkelijk leven, de gelovigen te beschermen tegen zonde en lauwheid en hen aan te sporen tot een christelijk
leven. Christus heeft aan de apostelen en
hun opvolgers daartoe macht gegeven toen
Hij zei: „Alles wat gij zult binden op aarde, zal ook gebonden zijn in de hemel”

(Mt. 18, 18). Hij wil dat wij de geboden van Zijn Kerk nauwgezet nakomen.

Wij moeten levende ledematen zijn van het mystieke Lichaam van Christus. Daarom moeten allen, en vooral de gevormden, het werk van de bisschoppen en de priesters naar
best vermogen ondersteunen. Zij moeten zich inzetten voor
hun geloof, ijverig deelnemen aan de godsdienstoefeningen,
de sacramenten ontvangen en zoveel zij kunnen werkelijk delen in de zorg voor het heil van de mensen. Ook hebben zij de
plicht door geld en door giften de Kerk te helpen in de vervulling van haar taak.
Om te overdenken: 1. Waarom moeten wij de paus, de bisschoppen
en de priesters eren, liefhebben en gehoorzamen? 2. Waarom geven

260

de bestuurders van de Kerk ons geboden? 3. Waarom moeten wij de geboden van de Kerk nauwgezet nakomen? 4. Hoe moeten wij het werk van
bisschoppen en priesters ondersteunen?

216. Hoe luiden de vijf geboden van de heilige Kerk?
Gij zult:
1. De verplichte feestdagen vieren als zondag.
2. Op zondagen en verplichte feestdagen de heilige
Mis bijwonen en geen verboden werk doen,
3. Op onthoudingsdagen geen vlees gebruiken en op
vastendagen vasten.
4, Tenminste éénmaal per jaar biechten.
5. In de paastijd de heilige communie ontvangen.
Voornemen: De Kerk wordt geleid door de Heilige Geest; daarom

zal ik nooit zeggen: „Het is maar een gebod van de Kerk!”
H. Schrift: „Wij verzoeken u, broeders, hen te waarderen die onder u
arbeiden, die u voorgaan en u terechtwijzen in de Heer; acht ze ook
meer dan gewone liefde waardig om hun arbeid” (1 Thess. 5 : 12, 13).
Andere geboden van de heilige Kerk: De heilige Kerk gebiedt haar
leden, bij het aangaan van een huwelijk alleen een katholiek huwelijk te sluiten, hun kinderen spoedig na de geboorte te laten dopen,
al hun kinderen katholiek op te voeden, de „gesloten tijden” in acht
te nemen (in de advent en in de vasten is plechtige huwelijkssluiting
verboden), in doodsgevaar de laatste sacramenten te ontvangen. Zij
verbiedt hen, geschriften te lezen die tegen geloof of zeden zijn, lid
te worden van sekten of verenigingen die vijandig zijn tegen het
geloof, een gemengd huwelijk te sluiten, hun stoffelijk overschot te
laten verbranden of lid te worden van een vereniging tot lijkverbranding.

VIJFDE GEBOD VAN GOD
God heeft ons lichaam, leven en alle geestelijke en lichamelijke
vermogens gegeven met de bedoeling dat we dat alles zouden
gebruiken tot Zijn eer en tot ons eigen heil. God beschermt ons
leven door Zijn gebod: „Gij zult niet doden.”
261


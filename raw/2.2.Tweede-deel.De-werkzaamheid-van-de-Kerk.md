(50)

De Kerk preekt en onderricht

De heilige Petrus werd op een missiereis bij de godvrezende
honderdman Cornelius geroepen. Hij ging erheen, preekte
voor hem en al zijn huisgenoten over Christus, de gekruiste,
die verrezen is en als rechter zal wederkomen. Terwijl Petrus
nog sprak, daalde de heilige Geest neer op allen die naar de
toespraak stonden te luisteren. Toen liet Petrus hen dopen in

de naam van Jesus (Verg. H. d. A. 10).
Kd

De Kerk verkondigt overal de blijde boodschap. Door haar
prediking en haar onderricht en ook door de eredienst laat zij
ons steeds dieper doordringen in de geheimen van ons geloof.
Door de Kerk spreekt Christus tot ons.
Zij preekt Zijn woord, zij onderricht in
Zijn opdracht en zij wordt verlicht door
Zijn heilige Geest.

Het leergezag van de Kerk wordt uitgeoefend door de paus en de bisschoppen
die met hem in gemeenschap verbonden
zijn. Zij hebben de taak om de leer van
Christus onvervalst te bewaren en onfeilbaar te verkondigen. Wanneer de paus
en de bisschoppen iets eenstemmig als
geloofsleer verkondigen, zijn ze onfeilbaar, omdat Christus door de heilige
Geest Zijn Kerk voor dwaling bewaart. Op een algemeen concilie spreken zij zich er gezamenlijk over uit, of een leer door
God geopenbaard is of niet, of zij waar is of niet.
102

De opperste leraar van de Kerk is de paus. Zonder hem kan
geen concilie iets onfeilbaar uitmaken. Maar de paus kan ook

alléén een onfeilbare uitspraak doen. Hij is onfeilbaar, wan-

neer hij een uitspraak doet over geloof- of zedeleer en heel
de Kerk beveelt, die beslissing te aanvaarden. Christus sprak
tot Petrus: „Ik heb voor u gebeden dat uw geloof niet zou bezwijken; en gij... bevestig uw broeders” (Lc. 22 : 32).
De bisschop onderricht de gelovigen van zijn bisdom vooral door middel van de katechismus die hij heeft voorgeschreven, door preken en door herderlijke brieven. Hij draagt de
priesters op, te preken en onderricht te geven.
De gelovigen hebben de plicht, hun medemensen door
woord en voorbeeld te helpen, het ware geloof te leren kennen en erin te groeien. Daartoe zijn vooral de ouders, de onderwijzers en de lekenkatechisten geroepen.
Om te overdenken: 1. Hoe onderricht de Kerk ons? 2. Waarom kunnen
we zeggen: wanneer de Kerk spreekt, spreekt Christus tot ons? 3.
Waaruit blijkt, dat de paus de opperste leraar van de Kerk is? 4, Hoe
onderricht de bisschop ons? 5. Welke gelovigen zijn er speciaal toe
geroepen om anderen in het geloof te onderrichten?

91. Waarom is de Kerk onfeilbaar?
De Kerk is onfeilbaar, omdat Christus Zijn Kerk door
de heilige Geest voor dwaling bewaart.
92. Wie oefenen het leergezag van de Kerk uit?

Het leergezag van de Kerk oefenen uit: de paus en de
bisschoppen die met hem in gemeenschap verbonden

zijn.

93. Welke taak heeft het leergezag van de Kerk?
Het leergezag van de Kerk moet de leer van Christus
bewaren en deze onfeilbaar verkondigen.
94. In welk geval is de paus onfeilbaar?
De paus is onfeilbaar, wanneer hij een uitspraak doet
over geloofs- en zedeleer en heel de Kerk beveelt deze

uitspraak te aanvaarden.

103

Voornemen: Ik zal eerbiedig luisteren naar de paus en de bisschop,
vooral wanneer zij in een encycliek of een herderlijk schrijven tot
ons spreken. Hun stem is de stem van Christus.
H. Schrift: Jesus zei tot Zijn apostelen: „Wie u hoort, hoort mij en
wie u versmaadt, versmaadt mij; maar wie mij versmaadt, versmaadt

Hem die mij heeft gezonden” (Le. 10 : 16). — Voor Zijn afscheid
zei Hij: „Ik zal de Vader bidden en Hij zal u een andere Helper
geven, om bij u te blijven voor eeuwig, de Geest der waarheid. Hij
zal u alles leren en alles in herinnering brengen wat ik u heb gezegd” (Joh. 14 : 16, 17, 26). — Paulus noemt de Kerk „de zuil en
grondslag der waarheid” ( 1 Tim. 3 : 16).
Uit het leven van de Kerk: Tot nu toe zijn er twintig algemene
concilies gehouden. De laatste twee zijn: het concilie van Trente
(1545—1563) en het vaticaanse concilie (1869—1870). Op het
vaticaanse concilie werd het leerstuk van de onfeilbaarheid van de
paus plechtig afgekondigd.
Woord van een bekeerling: „Duidelijkheid en zekerheid in de belangrijkste vraagstukken van het leven vind ik alleen in de katholieke Kerk. Daarom ben ik katholiek geworden” (Chesterton).
Gesprek over het geloof: Sommige mensen zeggen: „De paus is
niet onfeilbaar; want iedereen kan zondigen en zich vergissen”. —
Wij antwoorden: „Zeker, de paus kan zondigen; hij kan zich ook
vergissen, wanneer hij zijn persoonlijke mening geeft. Maar wanneer hij als opperste leraar van de Kerk een bindende uitspraak
doet over het geloof of het christelijk leven, is hij onfeilbaar, omdat
de heilige Geest hem dan voor dwaling bewaart’.

Opgave: 1. Welke middelen gebruikt de Kerk om het geloof te verkondigen? 2. Hoe wordt er gezorgd voor de verkondiging van het
geloof: a) in de kerk, b) in de school, c) in het gezin, d) in de
jeugdverenigingen? 3. Hoe kan ik meehelpen dat anderen het katholieke geloof beter leren kennen?

104

(51)
De Kerk put haar leer uit de heilige
Schrift en de mondelinge overlevering
De heilige apostel Paulus vermaant de gelovigen: „Staat dus
pal, broeders, en houdt vast aan de overleveringen die gij hebt
geleerd door ons woord of ons schrijven” (2 Thess. 2 : 15).
+

Wat de Kerk ons leert, komt van God, de bron van alle waar-

heid. Zij geeft aan ons door, wat God geopenbaard heeft en
wat van het begin af aan in de Kerk geleerd en geloofd werd.

De heilige Paulus zegt: „Ik heb u over-

geleverd wat ik zelf had ontvangen”
(Cor. 13 : 3). Verschillende waarhe-

den heeft de Kerk onder de leiding van
de heilige Geest pas in de loop van de
tijden nauwkeuriger geformuleerd,
vooral wanneer deze waarheden werden aangevallen. Christus heeft haar

beloofd: „De Geest der waarheid zal u

tot de volle waarheid geleiden”
(Joh. 16 : 13).
Veel van hetgeen God geopenbaard heeft, heeft Hij in heilige boeken laten opschrijven. Hij heeft de schrijvers van deze
geschriften door de heilige Geest aangespoord om te gaan
schrijven en hen bij hun werk zo bijgestaan, dat ze met onfeil-

bare waarheid alles opschreven wat God ons door hen wilde
meedelen. Deze geschriften heten: de heilige Schrift of de bijbel (dat betekent: het boek). Omdat de heilige Schrift door
God is ingegeven, is God er de auteur van. Het is Gods woord.
Het gedeelte van de heilige Schrift dat vóór Christus geschreven is, heet het oude testament; het gedeelte dat ná
Christus is geschreven, heet het nieuwe testament.
De Kerk bewaart de heilige Schrift als een kostbare schat.
Onder de leiding van de heilige Geest legt zij ons de heilige
Schrift voor en verklaart zij deze voor ons. De Kerk verlangt,

dat wij ijverig naar Gods woord luisteren en graag in de hei-

lige Schrift lezen. Daarom moet ieder christelijk huisgezin de
105

bijbel of minstens het nieuwe testament bezitten. Wij mogen
echter alleen uitgaven van de heilige Schrift gebruiken die
door de Kerk zijn goedgekeurd.
Niet alle waarheden die God heeft geopenbaard, zijn in de
heilige Schrift opgeschreven. Verschillende ervan zijn door
de apostelen alleen mondeling gepreekt en werden dan door

de Kerk als kostbaar erfgoed overgeleverd. Wij noemen dit de

mondelinge overlevering of de traditie. De meeste van deze
waarheden werden reeds spoedig na de aposteltijd door heilige en geleerde mannen opgeschreven (de kerkvaders).
De heilige Schrift en de overlevering zijn de twee geloofsbronnen. Onder de bijstand van de heilige Geest bewaart de
Kerk deze onvervalst en put daaruit haar leer.
Om te overdenken: 1. Waaruit put de Kerk haar leer? 2, Waarom.is de
heilige Schrift Gods woord? 3. Waarom is het niet voldoende, alleen
datgene te geloven wat in de heilige Schrift staat? 4. Hoe heten de
waarheden die wel door de apostelen gepreekt maar niet door hen opgeschreven zijn?

95. Waaruit put de Kerk haar leer?
De Kerk put haar leer uit de heilige Schrift en uit de
mondelinge overlevering.
96. Wat voor soort boeken vindt men in het oude testament?
In het oude testament vindt men geschiedkundige boeken, leerstellige boeken en profetische boeken.
97. Welke geschriften bevat het nieuwe testament?
Het nieuwe testament bevat de vier evangelies, de Handelingen der apostelen, de brieven der apostelen en het
boek van de openbaring van de heilige Johannes.
98. Hoe heten de vier evangelisten?
De vier evangelisten heten Mattheüs, Marcus, Lucas en
Johannes.
106

Voornemen: Ik zal de heilige Schrift steeds met grote eerbied
ter hand nemen en vóór het lezen God vragen dat ik Zijn woord
goed mag verstaan en nakomen. — Ik zal een nieuw testament kopen
of cadeau vragen; dat zal ik heel mijn leven goed bewaren.
Uit de leer van de heiligen: „Wanneer ge bidt, spreekt ge tot God.
Wanneer ge de heilige Schrift leest, spreekt God tot u” (Augustinus).
„Wie de heilige Schrift niet kent, kent Christus niet” (Hieronymus).
Imprimatur: Dat een bijbeluitgave of een ander godsdienstig boek
door de Kerk is goedgekeurd, kunnen we zien aan het kerkelijk
drukverlof (lmprimatur).

‚

Gesprek over het geloof: Sommige mensen zeggen: „De bijbel alleen
is voldoende”. — Wij antwoorden: „Op de eerste plaats bevat de
bijbel niet alles wat God geopenbaard heeft. Johannes schrijft:
„Er is nog veel meer wat Jesus gedaan heeft; zo het stuk voor stuk
werd beschreven, dan zou de wereld, dunkt me, de boeken niet

kunnen bevatten die erover te schrijven zijn” (Joh. 21 : 25). Paulus
schrijft: „Broeders, houdt vast aan de overleveringen die gij geleerd
hebt door ons woord of door ons schrijven” (2 Thess. 2 : 15). Vervolgens zegt de bijbel zelf ons niet, welke boeken tot de bijbel behoren; dat weten we alleen uit de overlevering.
De boeken van het oude testament: 1. Geschiedkundige boeken: De

belangrijkste zijn de vijf boeken van Moses( Genesis, Exodus, Leviticus, Numeri, Deuteronomium), het boek Josue, het boek van de

rechters, de boeken der koningen en de boeken van de Machabeeën.
2. Leerstellige boeken: De belangrijkste zijn: het boek Job, het boek
der psalmen en het boek der wijsheid. 3. Profetische boeken: De
belangrijkste zijn: de boeken van de vier grote profeten: Isaïas,
Jeremias, Ezechiël en Daniël.
De boeken van het nieuwe testament: 1. De vier evangelies en de
Handelingen der Apostelen van de heilige Lucas. 2. De veertien
brieven van de heilige Paulus en de zeven brieven van andere apostelen (Jacobus, Petrus, Johannes en Judas Thaddeüs). 3. De A poca-

Iyps of het boek der openbaring van de heilige Johannes.

107

(52)

De Missie

Voor Zijn hemelvaart zei Jesus tot Zijn apostelen: „Gaat heel

de wereld door en predikt het evangelie aan ieder schepsel.
Wie gelooft en gedoopt is, zal zalig worden; maar wie niet ge-

looft, zal worden veroordeeld” (Me. 16 : 15, 16).
*

De Missie is een van de belangrijkste taken van de Kerk.
Steeds nog wachten vele miljoenen mensen op de blijde boodschap. Bovendien dringt in onze dagen het ongeloof door tot
in de verstafgelegen landen en het ontrooft de mensen ook
nog het weinige wat ze van God weten. De liefde tot Christus
moet ons ertoe aanzetten om alles te doen wat we kunnen om
ook de heidenen de waarheid te doen kennen en ze tot het geloof te laten komen.

In de missielanden werken priesters, broeders, zusters, kate-

chisten, onderwijzers, dokters en andere helpers. Veel missionarissen komen uit christelijke landen, andere zijn afkomstig
uit de missiegebieden zelf. Ze proberen door prediking en onderwijs, gebed en eredienst, jeugdbeweging en ziekenverpleging de mensen voor Christus te winnen.
Wij moeten allemaal meehelpen om de missie-opdracht van
Christus te volbrengen. Missionarissen en pas bekeerden rekenen op onze hulp. We kunnen vooral helpen door ons gebed en
ons offer; want zonder genade kan geen mens tot Christus
komen. Ook kunnen en moeten we het missiewerk helpen door
geld en andere giften te schenken, door ons op missietijdschriften te abonneren en deze te propageren en door geld te
verzamelen en propaganda te maken voor de missie. Het geld
dient voor de bouw van kerken, ziekenhuizen en scholen, voor
Aal

108

Le

het onderhoud van de missionarissen en de oprichting van
nieuwe missiestaties.

Wie naar de missie wil gaan, moet graag mee willen werken aan de uitbreiding van het rijk van Christus; hij moet bovendien gezond zijn en voldoende aanleg hebben. Het is een
grote genade door God geroepen te worden voor de missie.
Wie meent dat God hem voor de missie roept, moet deze
roepstem blij volgen.
Om te overdenken: 1. Waarom is de missie een van de belangrijkste taken van de Kerk? 2. Wie werken er in de missie? 3. Hoe proberen de
missionarissen de mensen tot Christus te brengen? 4. Waarvoor dient
het geld dat voor de missie wordt verzameld? 5. Welke eigenschappen
moet men hebben wanneer men naar de missie wil gaan?

99, Hoe kunnen alle christenen de geloofsverkondigers
helpen in de missiegebieden?
Alle christenen kunnen de geloofsverkondigers helpen
door gebed, door giften en door propaganda voor de
missie.
Voornemen: Hoe zou ik me moeten schamen wanneer ik de missionarissen in de steek liet! Ik zal dagelijks voor de missionarissen
bidden en hen regelmatig helpen door mijn geldelijk offer.
Uit het leven van de Kerk: Op de een na laatste zondag van october
wordt de wereldmissiedag gehouden, op het feest van de onnozele
kinderen of de zondag daarop wordt de missiewerelddag van de kinderen gehouden (werelddag van de heilige Kindsheid).
De patroonheiligen van de missie zijn de heilige Franciscus Xaverius en de heilige Theresia van het Kindje Jesus.
Getallen over de missie: Meer dan twee derde van alle mensen zijn
nog geen christen. Jaarlijks komen er ongeveer 17 millioen kinderen ter wereld die niet gedoopt worden. — In 1950 werkten er in de
missiegebieden meer dan 26.000 priesters, meer dan 9.000 broeders
en meer dan 61.000 zusters. Ongeveer de helft daarvan komt reeds
uit die missiegebieden zelf. 21, miljoen katechumenen (geloofsleerlingen) bereiden zich voor op het doopsel.
De belangrijkste missieverenigingen: Om de missies te helpen zijn
er missieverenigingen opgericht. De voornaamste zijn: „Het pauselijk genootschap van de heilige Kindsheid”, „het pauselijk genoot-

109

schap tot Voortplanting van het geloof” en „het pauselijk genootschap Sint Petrus-liefdewerk voor de opleiding van inlandse priesters”, De heilige Vader wenst dat alle katholieke kinderen lid zijn
van de heilige Kindsheid. De leden daarvan bidden elke dag een
Weesgegroet met daarna „Heilige Maagd Maria, bid voor ons en

voor de heidenkinderen!”. Bovendien brengen ze elke maand een
klein geldelijk offertje voor de missie. De leuze van de Voortplanting van het geloof is: „Alle kinderen van deze wereld moeten kinderen van God worden”.
Opgave: 1. Welke grote missionarissen ken je? 2. Waar hebben zij
het geloof verkondigd? 3, Welke geloofsverkondigers hebben in ons
vaderland gewerkt? 4. Welke missietijdschriften ken je? 5. Welke
missie-congregaties ken je? 6. Wat kan onze klas, ons gezin, voor de
missie doen?

(53)

De Kerk verzorgt de eredienst

In de Handelingen der Apostelen lezen we over het leven van
de eerste christenen: „Iedere dag bezochten ze eendrachtig
de tempel en thuis braken zij het brood. Ze genoten hun voedsel in opgeruimdheid en eenvoud. Ze loofden de Heer en stonden in de gunst bij heel het volk” (H. d. A. 2 : 46, 47).
+

De eredienst is de heiligste taak van de Kerk. In de eredienst

looft en prijst de Kerk God, dankt Hem voor Zijn goedheid,
biedt Hem eerherstel aan voor de zonden en smeekt zij Hem
om Zijn genade. De hoogste eredienst
is de viering van de heilige eucharis-

tie,
Wanneer we voor de eredienst bij-

een zijn, is Christus in ons midden. Hij
is onze hogepriester; de priester aan
het altaar is slechts Zijn plaatsvervanger. — Omdat Christus onze hoge-

priester is, bidden en offeren we „door
Jesus Christus, onze Heer”.

In de eredienst van de Kerk worden we vervuld met hemelse genade.
110

Ook voor de mensen die niet tot de Kerk behoren, wordt door

het gebed van de Kerk licht en genade afgesmeekt.
De gelovigen moeten deelnemen aan de eredienst door mee
te bidden en mee te offeren; door het doopsel zijn ze daartoe
geroepen en in staat gesteld. Hoe volmaakter de afzonderlijke

mensen aan de eredienst deelnemen, des te meer wordt God

verheerlijkt en des te meer genaden ontvangen allen.

Om te overdenken: 1, Wat doet de Kerk in de eredienst? 2. Hoe moeten
de gelovigen meedoen met de eredienst? 3. Door wie bidt de Kerk tot

God? 4. Wat wordt ons in de eredienst geschonken?

100. Wat is de heiligste taak van de Kerk?
De heiligste taak van de Kerk is de eredienst.
Voornemen: Ik zal ijverig deelnemen aan de godsdienstoefeningen.
— Ik zal een kerkboek meenemen als ik naar de kerk ga.

H. Schrift: „Gij zijt een uitverkoren geslacht, een koninklijk priesterdom, een heilige natie, een aangeworven volk: om te verkondigen

de deugden van Hem die u riep uit de duisternis tot Zijn wonderbaar licht” (l Petr. 2 : 9).
Uit de leer van de pausen: „De gelovigen moeten bij de heilige liturgie niet louter toeschouwers zijn die niet meedoen, maar zij moeten
vol innerlijke ontroering de heilige handelingen volgen en meezingen en meebidden in de wisselgezangen met priester en zangkoor”
(Pius XI).

Processies en bedevaarten: Op bepaalde dagen, bv. op de kruisdagen en op sacramentsdag, trekken we over de wegen en door de velden om openlijk ons geloof te belijden en gezamenlijk God te loven
en Zijn zegen af te smeken. Zulke tochten noemt men processies.
Vanaf de vroegste tijden trekken de gelovigen naar de heilige plaatsen, bv. naar Rome of Jerusalem of naar andere plaatsen waar God

het gebed der gelovigen op zichtbare wijze verhoord heeft (genadeoorden). Ze houden bedevaarten.
Opgave: 1. Welke godsdienstoefeningen ken je? 2. Hoe doen aan de
heilige Mis mee: a) de priester, b) de misdienaars, c) de zangers,
d) de organist, e) de gelovigen? 3. Wat moeten de gelovigen doen:

111

a) bij het evangelie, b) bij het Dominus vobiscum, c) wanneer er
wordt voorgebeden, d) wanneer er wordt gezongen, e) wanneer de
priester de prefatie en het Pater Noster zingt? 4. Teken voorwerpen,
gewaden en andere dingen die bij de eredienst gebruikt worden.

(54)

De Kerk deelt de sacramenten uit

De heilige Paulus trof in Ephese leerlingen aan die nog niet
van de heilige Geest hadden gehoord. Hij vroeg hen: „Met
welk doopsel zijt ge dan gedoopt?” Zij antwoordden: „Met
het doopsel van Johannes.” Nu sprak Paulus: „Johannes

heeft inderdaad met een doopsel van bekering gedoopt, maar

hij zei daarbij tot het volk dat ze moesten geloven in Hem die na

hem zou komen; dat is Jesus.” Toen ze dit hadden gehoord,
lieten ze zich dopen in de naam van de Heer Jesus Christus.

Paulus legde hun de handen op en de heilige Geest kwam over

hen neer” (Verg. H. d. A. 19 : 1-7).
#

De Kerk deelt de zeven sacramenten uit, opdat wij het leven
hebben en het overvloedig hebben. Ze doopt ons, opdat we bevrijd worden van de zonden en kinderen worden van God. Ze
vormt ons, opdat wij gesterkt worden
door de heilige Geest. Ze voedt ons in
de heilige eucharistie met het brood des
levens. In het sacrament van de biecht
ontslaat zij ons van onze zonden. De
zieken geeft zij het heilig oliesel om hen
te sterken naar ziel en lichaam. Bij de
priesterwijding schenkt ze de priesterlijke volmacht en de genade die nodig is
om priesterlijk te leven en te werken. In
het sacrament van het huwelijk verenigt zij man en vrouw door een heilige
echtverbintenis.
Bij ieder sacrament behoort een uitwendig teken, b.v. bij het doopsel de afwassing met water en
de daarbij gesproken woorden. Door dat uitwendig teken
112

wordt een inwendige genade aangeduid en gegeven. Deze heilige, genade-gevende tekens zijn door Christus ingesteld.
In de sacramenten werkt Christus, onze hogepriester; de
mensen die de sacramenten toedienen, zijn Zijn werktuigen.
Christus deelt ons in de sacramenten de genade mede, die Hij
aan het kruis voor ons verdiend heeft.

Verschillende sacramenten drukken een onuitwisbaar merkteken in de ziel. In het doopsel ontvangen we het merkteken
van leerling van Christus, in het vormsel het merkteken van
soldaat van Christus, in de priesterwijding het merkteken van
priester van Christus. Vandaar kan men deze sacramenten
slechts éénmaal ontvangen.

Wij moeten de sacramenten waardig ontvangen. Wie het
doopsel of de biecht ontvangt, moet berouw hebben over zijn
zonden. De andere sacramenten mag men slechts ontvangen
wanneer men in staat van genade is. — Wie een sacrament
onwaardig ontvangt, ontvangt de inwendige genade niet, maar
begaat een doodzonde, een heiligschennis. Maar wie de sacramenten waardig ontvangt, put eeuwig leven uit de bronnen van
de Verlosser. Hoe groter onze liefde is, des te rijkelijker is de
genade.

Om te overdenken: 1. Welke genaden ontvangen wij in de verschillende
sacramenten? 2, Wie is er werkzaam in de sacramenten? 3. Wat wordt
er door de uitwendige tekens aangeduid? 4, Welke sacramenten kan
men slechts éénmaal ontvangen? 5. Waarom kan men ze slechts éénmaal ontvangen? 6. Wat wordt er vereist van degene die het doopsel of

de biecht wil ontvangen? 7. Wat is er nodig om de andere sacramenten
goed te ontvangen?

101. Welke zijn de zeven sacramenten?

De zeven sacramenten zijn: 1. het doopsel, 2. het vormsel, 3. de heilige eucharistie, 4. de biecht, 5. het heilig
oliesel, 6. de priesterwijding, 7. het huwelijk.

102. Wat is er nodig voor een sacrament?
Voor een sacrament is nodig:
1. een uitwendig teken,
2. de inwendige genade,
3. de instelling door Jesus Christus.
113

Voornemen: Christus biedt mij Zijn sacramenten met zulk een grote
liefde aan. Ik zal Zijn liefde niet door onverschilligheid beledigen,
maar een dankbaar gebruik maken van Zijn sacramenten.
De ceremonies: Aan de door Christus voorgeschreven uitwendige
tekenen heeft de Kerk nog andere symbolische handelingen toegevoegd, bv. het overhandigen van het witte kleed en de brandende
kaars bij het doopsel. Dergelijke ceremonies zijn bedoeld om ons de
uitwerking van de sacramenten nog duidelijker voor ogen te stellen
en onze devotie te vermeerderen.
Opgave: 1. Welke drie sacramenten werden in de oudetijd aan de be-

keerlingen op dezelfde dag toegediend? 2, Welke twee sacramenten
zijn voor bepaalde standen van de Kerk ingesteld? 3. Teken symbolen voor de afzonderlijke sacramenten.

(55)

De Kerk zegent en wijdt

Eens brachten moeders haar kinderen naar Jesus opdat Hij
hun de handen zou opleggen en voor hen zou bidden. Maar
de leerlingen wezen ze af. Toen zei Jesus: „Laat de kinderen
begaan en belet ze niet tot mij te komen, want het rijk der hemelen is voor hen die zijn zoals zij” En Hij omhelsde ze, legde hun de handen op en zegende hen. (Verg. Mt. 19 : 13-15;

Me. 10 : 16).

+

In Jesus’ opdracht smeekt de Kerk Gods zegen af over ons en
over de dingen die wij gebruiken. Ze zegent kinderen, moeders, zieken, de bruid bij de huwelijkssluiting en de gelovigen

op het einde van de Mis. Ze zegent onze huizen, spijs en drank,
velden en landerijen, dieren en stallen, werkplaatsen en werktuigen, straten en bruggen, spoorwegen, auto’s en vliegtuigen.

Verschillende mensen en dingen worden door een heel bijzondere zegen uitsluitend voor God en Zijn heilige dienst bestemd; ze worden gewijd. Door zulke zegeningen wijdt de
Kerk b.v. de abt van een klooster, monniken en kloosterzus-

ters. Ze wijdt het godshuis, het altaar, de kelk en de pateen,
het altaarlinnen en de kerkelijke gewaden, water en kaarsen,
kruisen en beelden, medaljes en rozenkransen, orgels, klok-

ken en kerkhoven. Wij moeten gewijde personen en zaken met
bijzondere eerbied behandelen.
114

De Kerk spreekt soms ook duivelbezweringen uit om mensen of dingen te onttrekken aan de invloed van de duivel, b.v.
over de dopelingen en over mensen die door boze geesten be-

zeten zijn, en ook over het water bij de wijding van doopwa-

ter of wijwater.
Wanneer de Kerk zegent en wijdt, maakt zij het heilig
kruisteken; dat is het teken van onze verlossing. Meestal gebruikt ze daarbij ook wijwater.
Deze zegeningen en wijdingen en ook de gewijde dingen
zelf lijken wel enigszins op de sacramenten; daarom heten ze
sacramentaliën. Ze zijn echter niet zoals de sacramenten door
Christus ingesteld, maar door de Kerk. Ook werken ze niet
zoals de sacramenten door een kracht die God eraan verleend
heeft, maar door de voorspraak van de Kerk.
Wanneer de Kerk zegent en wijdt, smeekt zij God meestal
om het welzijn van ziel en lichaam en om Gods bescherming

tegen de boze vijand. De sacramentaliën moeten ons helpen
om in de wereld heilig te leven en de dingen te gebruiken
voor Gods eer en het heil van onze ziel.
Wanneer we gezegend worden of gewijde dingen gebruiken,
moeten we vertrouwen op Gods goedheid en op het gebed
van de Kerk. Wie die hulp niet verwacht van God maar van
het uiterlijk teken alleen, zondigt door bijgeloof. — Met hoe meer devotie we de zegeningen van de Kerk ontvangen en gebruik maken van de gewijde dingen, des te
meer genade ontvangen we van God.
Ook de gelovigen kunnen zegenen.
Ouders zegenen hun kinderen. Het is een
christelijk gebruik om over verschillende voorwerpen het
kruisteken te maken, b.v. over het brood vóór men het aan-

snijdt. Wij kunnen ook onszelf zegenen door het kruisteken
over onszelf te maken.
Om te overdenken: 1. Van wie heeft de Kerk de macht gekregen om
te zegenen en te wijden en de duivelbezwering uit te spreken? 2. Wat zegent de Kerk? 3. Wat wijdt de Kerk? 4. Waarom spreekt de Kerk een
duivelbezwering uit? 5. Wat wordt meestal gebruikt bij zegeningen en

115

wijdingen? 6, Hoe noemen wij de zegeningen en wijdingen omdat ze
lijken op de sacramenten? 7. Waardoor verschillen ze echter van de
sacramenten?

103. Wat smeekt de Kerk van God af, wanneer ze zegent en wijdt?
Wanneer de Kerk zegent en wijdt, smeekt ze van God
af: het welzijn van ziel en lichaam en Gods bescherming tegen de boze vijand.
Voornemen: ’s Morgens bij het opstaan en ’s avonds voor ik slapen
ga, zal ik wijwater nemen en mijzelf zegenen met het heilig kruisteken.
Uit het leven van de Kerk: „Als wij binnenkomen en weggaan, als
wij ons aankleden en wassen, eten en slapen gaan, ja bij alles wat wij
doen, maken wij het heilig kruisteken” (Tertullianus).
Opgave: 1. Welke gewijde voorwerpen bevinden zich in een christelijke woning? 2. Wat wijdt en zegent de Kerk: a) op aswoensdag,
b) op palmzondag, c) in de paasnacht, d) op Maria-lichtmis? 3.
Wanneer worden de huizen gezegend? 4. Waarom wordt de Blasiuszegen gegeven? 5. Waarvoor gebruikt men wijwater? 6. Zorg ervoor
dat in je kamer een wijwatervaatje hangt. 7. Zorg ervoor dat er
gewijde kaarsen bij jullie in huis zijn.

(56)
De taak van de Kerk om leiding te geven
Toen de heilige Paulus van zijn derde missiereis terugkeerde,

liet hij in Milete de leiders van de gemeente Ephese bij zich

komen om afscheid van hen te nemen. Daarbij vermaande hij
hen: „Geeft acht op uzelf en op heel de kudde, waarover de

heilige Geest u als bewakers gesteld heeft om Gods Kerk te
besturen, die Hij zich door Zijn eigen bloed verworven heeft”
(Verg. H. d. A. 20 : 17-38).
+

De Kerk heeft de taak om de gelovigen aan te sporen tot een

christelijk leven. Zij vermaant ons en wekt ons op tot het goe-

de en beschermt ons tegen de gevaren die ons eeuwig heil bedreigen; ze geeft ons geboden en wetten. Voor verschillende
116

zware zonden heeft zij straffen vastgesteld om ons af te schrikken van de zonden en de zondaars tot inkeer te brengen. De
zwaarste straf is de kerkelijke ban of de excommunicatie; wie
geëxcommuniceerd is, is daardoor uitgesloten van veel genaden en voorrechten, voornamelijk van het ontvangen van de
sacramenten en van de kerkelijke begrafenis.

Tot de bestuurstaak van de Kerk behoort ook, dat zij zich

het lot van de noodlijdenden aantrekt. Daarom probeert zij
met bijzondere liefde diegenen te helpen, die in lichamelijke of
ziele-nood verkeren.
De paus en de bisschoppen zijn de bestuurders van de Kerk.
Zij hebben de volmacht om wetten uit te vaardigen en kerkelijke straffen vast te stellen. Christus heeft hun die volmacht
gegeven toen Hij tot de apostelen zei: „Alles wat gij zult binden op aarde, zal ook ontbonden zijn in de hemel” (Mt.
18 : 18). De opperherder of hoogste bestuurder van de Kerk
is de paus. Hij is de opvolger van de heilige Petrus tot wie
Jesus gezegd heeft: „Weid mijn lammeren! Weid mijn schapen!” (Joh. 21 : 15-17), — Door de paus en de bisschoppen
regeert Christus zelf, onze hemelse leidsman, over ons.

De afzonderlijke parochies worden bestuurd door zielzorgers, die daartoe opdracht gekregen hebben van de bisschop
(pastoors, rectoren, kapelaans). — De gelovigen moeten volgzaam zijn aan hun leiders en deze helpen bij hun herderlijke
taak.

Om te overdenken: 1. Wie spoort ons aan tot een christelijk leven? 2,
Waarom heeft de Kerk voor verschillende zonden straffen vastgesteld?
3. Wat is de zwaarste kerkelijke straf? 4. Wie helpt de Kerk met bijzondere liefde? 5. Wie zijn de bestuurders van de Kerk? 6. Met welke woor-

den heeft Christus aan de apostelen en hun opvolgers de bestuursmacht
gegeven?

117

104. Hoe vervult de Kerk haar bestuurstaak?
De Kerk brengt ons tot een christelijk leven.
Voornemen: De Kerk is mijn moeder; ik zal mij steeds door haar
moederlijke hand laten leiden, zowel wanneer haar leiding mij mild
lijkt als wanneer ik haar streng vind.
H. Schrift: „Leert hen onderhouden al hetgeen ik u geboden heb”
(Mt. 28 : 20). — „Gij weet hoe we, zoals een vader het zijn kinderen
doet, ieder van u hebben vermaand, bemoedigd, bezworen, een le-

ven te leiden welgevallig aan God, die u roept tot Zijn rijk en Zijn
glorie” (1 Thess. 11 : 12).
Uit de leer van de heiligen: „Wie de Kerk niet tot Moeder heeft,
kan God niet tot Vader hebben” (Cyprianus).
Gedachte: In een parochie mag niemand helemaal verlaten zijn.
Uit het leven van de Kerk: In de parochies zien we hoe de Kerk ons
liefdevol leiding geeft: in de vermaningen bij de preek, het onderricht en in de biechtstoel; in voorschriften, huisbezoeken en kerkbladen; in lekenapostolaat, ouderavonden en jeugdbewegingen; in
ziekenverpleging, sociaal werk en bewaarschoolwerk. Voor de noodlijdenden zorgen vooral de armbesturen en de Vincentius-vereniging.
Praktisch werk in de parochie: Katholieken, die pas in onze parochie zijn komen wonen, vertellen wanneer de godsdienstoefeningen
zijn en hen aanmelden bij de pastoor; hen afhalen wanneer er

plechtigheden zijn of godsdienstles of een avond van de jeugdbeweging; aan kinderen van nietchristelijke ouders over God vertellen;
propaganda maken voor katholieke bladen; ingaan tegen verkeerde
gesprekken; aan noodlijdenden pakjes sturen; zieken bezoeken;
leider worden in de jeugdbeweging.

118

(57)

De zorg voor de diaspora (vervallen)
(58)
*

De ene, ware Kerk

De heilige Paulus schrijft in de brief aan de Efeziërs: „Gij zijt
niet langer vreemdelingen en gasten, maar medeburgers der
heiligen en huisgenoten van God, gebouwd op de grondslag
der apostelen en profeten, waarvan Jesus Christus de hoeksteen is. In Hem wordt heel het gebouw bijeengehouden en
rijst het op tot een tempel, heilig in de Heer” (Ef. 2 : 19-22).
*

Christus heeft maar één Kerk gesticht. Hij heeft gezegd: „Op
deze steenrots zal ik mijn Kerk bouwen” (Mt. 16 : 18). Daarom is er maar één ware Kerk.

De ware Kerk kan men aan bepaalde
eigenschappen herkennen, die Christus haar
gegeven heeft. Zij moet één zijn in het geloof, in de sacramenten en in de leiding.
Zij moet heilig zijn, omdat Christus haar
geheiligd heeft. Zij moet „„katholiek” (d.w.z.

algemeen) zijn, omdat Christus haar voor alle volken en voor

alle tijden gesticht heeft. Zij moet apostolisch zijn: haar leiders moeten de rechtmatige opvolgers van de apostelen zijn.
Alleen de rooms-katholieke Kerk bezit deze vier kenmer-

ken. Zij is één: zij heeft overal hetzelfde geloof, dezelfde sacramenten en dezelfde leiding. Zij is heilig: dat blijkt uit haar
heilige leer en haar heilige werken, bovenal echter uit haar

heiligen, waarvan God er velen door wonderen verheerlijkt

heeft. Zij is katholiek: omdat zij de volledige waarheid en alle
sacramenten bewaard heeft, vanaf Christus alle tijden door
bestaan heeft en zich over de hele wereld heeft verspreid. Zij
is apostolisch: omdat zij teruggaat op de apostelen: haar bisschoppen zijn de rechtmatige opvolgers van de apostelen en
haar hoofd is de opvolger van de heilige Petrus; dit toont het
allerduidelijkst dat zij de ware Kerk van Christus is.
*) Aangezien hoofdstuk 57 geheel slaat op specifiek Duitse toestanden
(De zorg voor de diaspora) is dit hoofdstuk in de Nederlandse editie
weggelaten. Om de uniformiteit met de Duitse uitgave te handhaven,
werd de nummering van de Duitse uitgave aangehouden.

119

De andere christelijke geloofsgemeenschappen bezitten deze vier kenmerken niet. Vooral zijn ze niet apostolisch: zij zijn
pas lang na de tijd van de apostelen ontstaan, hun leiders zijn
geen rechtmatige opvolgers van de apostelen, en zij zijn niet
in gemeenschap verbonden met de opvolger van de heilige
Petrus. Daarom kan geen van hen de ware Kerk van Christus
zijn.

De katholieke Kerk alleen heeft van Christus de opdracht
en de middelen ontvangen om de mensen naar de eeuwige zaligheid te brengen. Zij alleen heeft de volmacht om het woord
Gods te verkondigen, het heilig Misoffer te vieren, de sacramenten toe te dienen en de mensen aan te sporen tot een

christelijk leven. Daarom wordt de katholieke Kerk de alleenzaligmakende Kerk genoemd.
De christenen die aangesloten zijn bij een niet-katholieke
geloofsgemeenschap, weten meestal niet dat de katholieke

Kerk hun eigenlijke vaderhuis is. Zij bezitten de volledige

waarheid niet en zijn blootgesteld aan velerlei dwalingen; ook
moeten zij veel genaden missen. Maar Christus is ook voor hen

gestorven en de Kerk bidt en offert ook voor hen. Daarom

kunnen ook zij de eeuwige zaligheid bereiken, wanneer zij de
wil van God, voorzover zij die kennen, maar zo goed mogelijk volbrengen.
Om te overdenken: 1. Uit welke woorden van Jesus kunnen wij opmaken
dat Hij maar één ware Kerk wilde stichten? 2. Wat betekent het woord
„katholiek”? 3. Wat betekent het woord „apostolisch”’? 4, Waarom moet
de ware Kerk: a) één, b) heilig, c) katholiek, d) apostolisch zijn? 5.
Waaruit blijkt dat de katholieke Kerk: a) één, b) heilig, c) katholiek,
d) apostolisch is? 6. Waaruit blijkt het duidelijkst dat de rooms-katholieke Kerk de ware Kerk is? 7, Waarom kan geen van de andere christelijke geloofsgemeenschappen de ware kerk van Christus zijn? 8. Waarom wordt de katholieke Kerk de alleenzaligmakende genoemd? 9. Waarom kunnen ook de niet-katholieke christenen zalig worden? 10. Wat
moeten wij doen opdat ook zij de eeuwige zaligheid bereiken?
105. Waarom is er maar één ware Kerk?
Er is maar één ware Kerk omdat Christus maar één

Kerk gesticht heeft.
120

106. Welke kentekenen moet de ware Kerk bezitten?
De ware Kerk moet één, heilig, katholiek en aposto-

lisch zijn.

107. Welke Kerk bezit de vier kenmerken van de ware
Kerk?
Alleen de katholieke Kerk bezit de vier kenmerken van
de ware Kerk.
108. Waarom wordt de katholieke Kerk de alleenzalig-

makende genoemd?
De katholieke Kerk wordt de alleenzaligmakende genoemd, omdat alleen zij van Christus de opdracht en
de middelen ontvangen heeft om de mensen tot de
eeuwige zaligheid te brengen.

Voornemen: Ik zal God van harte bedanken dat ik mag leven in de
éne ware Kerk. Ik zal er steeds blijmoedig en zonder vrees voor uitkomen dat ik katholiek ben. — Ik zal er ook vaak voor bidden, dat

alle afgescheiden christenen terug mogen keren tot de gemeenschap
met de éne ware Kerk.
H. Schrift: Na het laatste avondmaal bad Jesus: „Mogen allen één
zijn, gelijk gij, Vader, het zijt in mij en ik in u, mogen ze ook één
zijn in ons, opdat de wereld gelove dat gij mij gezonden hebt” (Joh.
17 : 21).
Algemene Bidweek; Van 18 tot 25 januari bidden de christenen van
alle geloofsgemeenschappen voor de hereniging in het geloof.
De rooms-katholieke Kerk telt op het ogenblik over de 400 millioen
gelovigen.
De bekendste niet-katholieke christelijke geloofsgemeenschappen:
In de elfde eeuw hebben zich veel christenen in oost-europa en in
het oosten losgemaakt van de gemeenschap met de paus. Zij noemen
zich „orthodoxen” (dwz. rechtgelovigen). Zij vallen uiteen ia meerdere nationale kerken en tellen ongeveer 150 millioen gelovigen.
In de 16e eeuw hebben zich weer veel christenen afgescheiden van
de gemeenschap der Kerk, vooral onder Luther, Zwingli, Calvijn en

121

Hendrik de achtste, koning van Engeland (Lutheranen, protestanten, gereformeerden, hervormden, Anglicanen, enz.). Op het ogenblik vallen deze groepen weer uiteen in talrijke nationale kerken,
belijdenissen en sekten. Ze tellen samen ongeveer 200 millioen
leden.
De geuniëerde christenen: Een deel van de zogenaamde orthodoxe
christenen is teruggekeerd tot de eenheid van de Kerk. Zij mochten
hun traditionele ritus en veel gebruiken blijven houden. Zij heten
de „geuniëerden” (dwz. met Rome verenigden).

(59)

De gemeenschap der heiligen

Bij het heilige Misoffer denkt de Kerk aan heel de gemeenschap der heiligen. In de canon bidt zij voor alle gelovigen,
vooral voor de aanwezigen. Daarna denkt zij aan de zaligen
in de hemel en bidt God, dat Hij omwille van hun voorspraak
aan ons Zijn hulp en bescherming wil geven. Na de consecratie bidt zij voor de overledenen, dat God hen moge opnemen in Zijn vrede.
*

De gelovigen op aarde vormen een heilige gemeenschap waar-

van Christus het hoofd is. Ze bidden en offeren voor elkaar,

vooral bij de gemeenschappelijke eredienst. Zij delen in het
gebed en het offer van de Kerk en in
alle gebeden en goede werken van
de afzonderlijke christenen, vooral in

die welke zij voor elkaar verrichten.
De gelovigen op aarde staan in gemeenschap met de heiligen in de hemel. De heiligen zijn onze broeders
en zusters in Christus. Wij vieren
hun gedachtenis, roepen hen aan en
volgen hun voorbeeld. Zij van hun
kant prijzen God samen met ons en
bidden voor ons tot God.
Ook met de zielen in het vagevuur

zijn we door Christus verbonden. Wij
helpen hen door ons gebed en onze goede werken, door afla122

ten en vooral door het heilige Misoffer. Zij van hun kant zullen hun dankbaarheid tonen door voor ons tot God te bidden.
De gelovigen op aarde moeten nog strijden voor hun eeuwig geluk; zij vormen de strijdende Kerk. De heiligen in de
hemel hebben de zegepalm reeds behaald; zij vormen de zegevierende Kerk. De gelovige zielen in het vagevuur moeten het
lijden van de loutering nog doorstaan; zij vormen de lijdende
Kerk.
De gelovigen op aarde, de heiligen in de hemel en de gelovige zielen in het vagevuur vormen samen een grote, heilige
gemeenschap; zij zijn allen geheiligd door de heilige Geest
en door Hem met elkaar verbonden. Daarom heet hun gemeenschap de gemeenschap der heiligen.

Op de jongste dag zal Christus de strijdende en de lijdende
Kerk met de zegevierende Kerk verenigen. Hij zal het hele
godsgezin bij de Vader verzamelen, Dan is de gemeenschap
der heiligen voltooid.
Om te overdenken: 1. Waarin uit zich de gemeenschap der gelovigen
op aarde: a) onder elkaar, b) met de heiligen in de hemel, c) met de gelovige zielen in het vagevuur? 2. Hoe noemen wij de gemeenschap der gelovigen op aarde? 3. Hoe noemen we de gemeenschap der heiligen in de

hemel? 4. Hoe noemen we de gemeenschap der gelovige zielen in het
vagevuur? 5. Waarom noemen we de gemeenschap der gelovigen op
aarde, der heiligen in de hemel en der gelovige zielen in het vagevuur: de
gemeenschap der heiligen? 6. Hoe zal Christus de gemeenschap der heiligen voltooien?

109, Wie behoren er tot de gemeenschap der heiligen?
Tot de gemeenschap der heiligen behoren:
1. de gelovigen op aarde,

2. de heiligen in de hemel,
3. de gelovige zielen in het vagevuur.
Voornemen: Het goede dat ik doe, is van voordeel voor heel de Kerk
en het kwaad dat ik verricht, schaadt heel de Kerk. Wat een grote
verantwoording heb ik dus! — Ik heb veel onbekende vrienden
onder de zaligen in de hemel en onder de gelovigen op aarde; ik zal
eraan denken dat ik veel weldaden krijg door hun voorspraak.

123

H. Schrift: „Thans verheug ik mij dat ik voor u lijden mag en aanvullen in mijn vlees wat aan Christus’ lijden ontbreekt, ten bate van
Zijn lichaam, de Kerk” (Col. 1 : 24). — „Het is een heilige en vrome
gedachte voor de doden een zoenoffer op te dragen, opdat zij van
hun zonden verlost zouden worden” (2 Mach. 12 : 45).
Uit het leven van de Kerk: Bijna iedere dag viert de Kerk het feest
van een heilige. Op l november viert ze het feest van Allerheiligen
en op 2 november de herdenking van Allerzielen.
Opgave: 1. Voor welke gelovigen moeten we vooral bidden? 2. Welke heiligen staan met ons in nauwere betrekking? 3. Voor welke
zielen in het vagevuur moeten we vooral bidden? 4. Zoek in de canon
van de heilige Mis de plaatsen op, waar herdacht worden: a) de
levenden, b) de heiligen in de hemel, c) de gelovige zielen.

(60)
Maria is onze Moeder en Koningin
Wees gegroet, Koningin, Moeder van barmhartigheid, ons leven, onze vreugde, onze hoop, wees gegroet! Tot u roepen wij,

ballingen, kinderen van Eva, tot u smeken wij, zuchtend en
wenend in dit dal van tranen. Daarom dan, onze voorspreekster, sla op ons uw barmhartige ogen en toon ons na deze ballingschap Jesus, de gezegende Vrucht van uw schoot. O goedertieren, o liefdevolle, o zoete Maagd Maria!
#

Onder alle heiligen komt de allerzaligste Maagd Maria op de
eerste plaats. Zij mocht mee-

werken aan de menswording

van de Verlosser. Zij is de

Moeder van de Verlosser; om-

dat Jesus onze Broederis, is zij
ook onze Moeder.
Toen Jesus zich aan het
kruis voor ons opofferde, stond
Maria bij Hem en nam deel aan
Zijn offer. Het zwaard van het
lijden doorboorde ook haar
ziel. Zij is de Moeder van

124

Smarten, de toevlucht van de
zondaars, de troosteres van de
bedroefden.

Na de hemelvaart van Christus bleef Maria bij de gelovigen,
bad met hen in de zaal te Jerusalem en ontving samen met hen
op het Pinksterfeest de heilige Geest. In vreugde en leed nam
ze deel aan het leven van de jonge Kerk. Zij is de Moeder van
de christenen.

Omdat Maria zo nauw met haar Zoon verbonden was in lij-

den en dood, zou ze ook op een bijzondere manier op Hem
lijken in Zijn verheerlijking. Omdat zij geheel zonder zonde
was, bleef haar lichaam bewaard voor bederf. Zij werd met
lichaam en ziel ten hemel opgenomen.
In de hemel troont Maria als koningin van engelen en heiligen. Zij heerst met Christus, haar Zoon, over heel de wereld.

Haar barmhartige moederliefde gaat uit naar alle broeders en
zusters van haar Zoon. Zij is onze vorstin en onze hemelse
Moeder, onze middelares en voorspreekster.
Om te overdenken: 1. Waarom komt Maria onder alle heiligen op de
eerste plaats? 2. Waarom is Maria onze Moeder? 3. Waarom noemen wij
Maria de Moeder van smarten? 4. Hoe heeft Maria deelgenomen aan het
leven van de jonge Kerk? 5. Waarom werd Maria met ziel en lichaam
opgenomen ten hemel? 6. Wat doet Maria voor ons in de hemel?

110. Hoe werd Maria verheerlijkt toen haar aardse leven ten einde was?
Toen haar aardse leven ten einde was, werd Maria met

ziel en lichaam ten hemel opgenomen.

Voornemen: Omdat ik Jesus liefheb, heb ik ook Zijn heilige Moeder lief. Ik zal haar eren als mijn koningin, haar aanroepen als mijn
Moeder en mij in haar bescherming aanbevelen.
Uit het leven van de Kerk: De Kerk viert op 15 augustus het feest
van de tenhemelopneming van Maria. — De waarheid dat Maria ook
met haar lichaam ten hemel opgenomen is, is altijd door de Kerk
aanvaard; op l november 1954 heeft paus Pius XII dit plechtig tot
dogma uitgeroepen.
Op 1 november 1954 heeft paus Pius XII het feest van het Koningschap van Maria ingevoerd en de viering daarvan vastgesteld op
31 mei.
Opgave: 1. Verzamel afbeeldingen en prentjes waarop gebeurtenissen uit Maria’s leven afgebeeld staan, vooral de boodschap van de
engel, Maria onder het kruis, Maria op het Pinksterfeest, Maria’s

125

dood en tenhemelopneming, Maria als koningin des hemels. 2. In
welke verhalen van het nieuwe testament komt Maria voor? 3. Welke woorden van Maria zijn in het nieuwe testament bewaard gebleven? 4. Vergelijk Eva en Maria: waarin lijken zij op elkaar, waarin verschillen zij van elkaar?

ONZE HEILIGING IN HET DOOPSEL
„De vergeving van de zonden” (tiende van

de Twaalf Artikelen van het Geloof).

Wij moeten eens voor eeuwig zalig worden in het rijk van
God. Daarom moeten wij aan God geloven, ons laten dopen
en leven als Zijn kinderen.


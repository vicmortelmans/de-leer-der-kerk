(4)


God spreekt tot ons

Toen Moses in de woestijn de schapen weidde, kwam hij bij
de berg Horeb. Daar verscheen hem de Heer in een vlammend
vuur midden in een braambos. Terwijl Moses dichterbij kwam,
|
riep de Heer hem vanuit het braambos
A … toe: „Moses, Moses!” Hij antwoordde:
É ZR) „Hier ben ik!” Toen zei de Heer: „Kom

NEI hier niet dichterbij, maar doe uw schoe6 Sl
oeip nen van uw voeten; want de plaats waar
isÒie
{gij staat is heilige grond.” En Hij verRS volgde: „Ik ben de God van Abraham,

de God van Isaäk en de God van Japl
kob.” Toen bedekte Moses zijn gelaat,
want hij durfde niet naar God opzien (verg. Ex. 3: 1-6).
In Zijn liefde heeft de grote, heilige God zich tot ons neergebogen en tot ons gesproken. In het oude verbond heeft Hij
15

tot ons gesproken door de aartsvaders en de profeten, in het
nieuwe verbond door Zijn Zoon Jesus Christus en door de
apostelen. „Nadat God eertijds vele malen en op velerlei wijzen tot de Vaders gesproken heeft door de profeten, heeft Hij
aan het einde dezer dagen tot ons gesproken door Zijn Zoon”
(Hebr. 1: 1, 2).
God heeft tot ons gesproken om ons te zeggen wie Hij is en
wat Hij doet, wie wij zijn en wat wij moeten doen. Hij heeft
ons waarheden meegedeeld die anders altijd voor ons verborgen zouden zijn gebleven: God heeft zichzelf aan ons geopenbaard.
Wat God geopenbaard heeft, laat Hij ons door de Kerk
verkondigen. Door haar spreekt Hij steeds opnieuw weertot ons
het woord dat Hij eens gesproken heeft. Hij verlicht en sterkt
ons ook om Zijn woord te kunnen horen, te verstaan en in
praktijk te brengen.
Wanneer God tot ons spreekt zien wij alles, God zelf, ons
leven en heel de wereld, in een nieuw licht. Wel kunnen wij
de geheimen van God niet begrijpen, maar zij vervullen ons
hart met eerbied en dankbaarheid, met blijdschap en kracht.
Om te overdenken: 1. Waarom heeft God tot ons gesproken? 2. Wat
betekent: „openbaren”? 3. Wat heeft God ons geopenbaard? 4. Door
wie laat God ons Zijn openbaring verkondigen? 5. Welke weldaden ontvangen wij, wanneer God tot ons spreekt?

7. Door wie heeft God zich aan. ons geopenbaard?
God heeft zich in het oude verbond aan ons geopenbaard door de aartsvaders en de profeten, in het nieuwe
verbond door Jesus Christus en de apostelen.
Voornemen: Wat God zegt geloof ik, ook al praten veel mensen
er anders over.
H. Schrift: „Uw woord is een lamp voor mijn voeten en een licht
op mijn pad” (Ps. 119: 105). — Toen God Samuel riep, antwoordde deze: „Spreek, Heer, Uw dienaar luistert!” (1 Sam. 3: 10).

16

(5)


God is waarachtig en getrouw,
eeuwig en onveranderlijk

„God is geen mens, die zijn woord breekt, geen mensenkind,

wien iets berouwt. Zou Hij iets zeggen, dat Hij niet uitvoert;
iets spreken, dat Hij niet houdt?” (Numeri 23 : 19).
*

God spreekt steeds de waarheid. Mensen kunnen zich vergissen en anderen bedriegen. Maar God kan zich niet vergissen;
Hij kan niet liegen. „God is licht en er is geen duisternis in
Hem” (I Joh. 1: 5). God is waarachtig.
God houdt Zijn belofte. Hij heeft de Verlosser gezonden,
die Hij in het oude verbond beloofd had. Hij zal ook doen
wat Hij ons beloofd heeft. God is getrouw in Zijn beloften.
God voert Zijn bedreigingen uit, wanneer de mensen niet
naar Hem willen luisteren. Hij had gedreigd met de zondvloed, de plagen van Egypte en met andere straffen en Hij liet
dat alles ook over de mensen komen toen ze zich niet bekeerden. Hij zal ook ons straffen wanneer we zondigen en geen
boete doen. „God laat niet met zich spotten” (Gal. 6: 7).

Er is een tijd geweest dat de wereld en de mensen er niet

waren. God echter is er steeds. Hij is er steeds geweest en zal

er altijd zijn. Hij heeft geen begin en geen einde; voor Hem
bestaat er geen gisteren en geen morgen. God is eeuwig.
„Voordat de bergen waren geboren; eer aarde en wereld wer-

den gebaard, zijt Gij, o God, in de eeuwen der eeuwen”
(Ps. 90: 2).

De wereld en de mensen veranderen. God echter blijft steeds
dezelfde: Hij wordt niet ouder of anders. God is onveranderlijk. „Hemel en aarde zullen vergaan, maar Gij blijft; als een
kleed zullen zij allen verslijten. Gij verwisselt ze als een mantel,
zij zullen verdwijnen; maar Gij blijft dezelfde en Uw jaren
nemen geen einde (Ps. 102 : 27, 28).

Om te overdenken: Hoe noemen we God, omdat Hij steeds dezelfde
blijft?

8. Waarom zeggen we: God is waarachtig?
We zeggen: God is waarachtig, omdat Hij steeds waarheid spreekt; Hij kan zich niet vergissen en niet liegen.
9. Waarom zeggen we: God is getrouw in Zijn beloften?

We zeggen: God is getrouw in Zijn beloften, omdat
Hij altijd doet wat Hij belooft.
10. Waarom zeggen we: God is eeuwig?
We zeggen: God is eeuwig, omdat Hij steeds was en
steeds zal zijn; God heeft geen begin en geen einde.
Voornemen: Ik zal steeds waarheid spreken en mijn beloften nakomen, omdat God, mijn hemelse Vader, waarachtig is en ge-

trouw in Zijn beloften.
H. Schrift: „Voor de Heer is één dag als duizend jaar en duizend
jaar als één dag” (II Petrus 3: 8). — „Bij God bestaat geen verandering of schaduw van wisselvalligheid” (Jac. 1: 17).
Uit de leer der heiligen: „Denk er goed aan, hoe snel mensen ver-

anderen en hoe weinig men op hen kan vertrouwen. Houdt U daarom
vast aan God, die onveranderlijk is” (Theresia van Avila).
Opgave: 1. Zoek in de H. Schrift voorbeelden waaruit blijkt: a) dat
God iets belooft en dat Hij zijn belofte nakomt; b) dat God met
straffen dreigt en zijn bedreigingen uitvoert. 2. In welke gebeden
van de heilige Mis is er sprake van de eeuwige God?

Zoals Gij waart voor alle tijd

zo blijft Gij ook in eeuwigheid!

18

(6)

God maakt zich ook door de
geschapen wereld aan ons kenbaar

In het Boek der Wijsheid lezen we: „Grote dwazen zijn alle
mensen die God niet kennen: die niet door de zichtbare goederen heen Hem vermogen te zien, wel zijn werken aanschouwen, maar de Schepper niet vinden. Als zij door hun schoon-

heid bekoord, ze als God beschouwen, hadden zij moeten be-

grijpen, dat hun Meester heerlijker is; want de Maker van alle
schoonheid heeft ze geschapen. En als hun macht en werking
hen in bewondering bracht, hadden zij moeten inzien, dat hun
Schepper veel machtiger is. Want uit de grootheid en schoonheid der schepselen kent men door vergelijking de Schepper”
(Wijsh. 13: 1-5).
%

Wanneer we de natuur, de sterren aan de hemel en alle din-

gen en wezens op aarde bezien, dan staan we verbaasd over
de wonderlijke orde die overal heerst. Alle dingen en alle wezens hebben hun eigen bepaalde plaats in het grote rijk der
natuur. Er moet iemand zijn die deze orde uitgedacht en tot
stand gebracht heeft: een alwijze en almachtige Schepper
moet alles geschapen hebben.
leder levend wezen is een kunstwerk. Planten en dieren zitten prachtig in elkaar, zodat ze kunnen leven, groeien en zich
vermenigvuldigen. Ook het menselijk lichaam is doelmatig en
19

wonderlijk gebouwd. Deze goeddoordachte opbouw hebben de
levende wezens zichzelf niet gegeven. Een alwijze en almachtige God moet hun dat alles geschonken hebben.
In ons spreekt de stem van het geweten. Het zegt ons wat
goed en wat slecht is. Ons geweten zegt ons dat, of we het
willen of niet. We hebben dat geweten niet zelf gemaakt, we
hebben het ook niet van anderen gekregen. Een heilige wetgever en rechtvaardige rechter moet het in ons hart gelegd
hebben.
Het innerlijke leven van God en Zijn plan om ons te verlossen kunnen wij echter niet uit de geschapen dingen afleiden; deze goddelijke geheimen kennen we alleen uit de Openbaring.
Om te overdenken: 1. Hoe kunnen we God kennen: a) uit de wonderlijke orde die er heerst in de natuur, b) uit de doelmatige opbouw
van de levende wezens, c) uit de stem van ons geweten? 2. Wat kunnen we alleen weten door de Openbaring?

ll. Waardoor maakt God zich kenbaar?
God maakt zich kenbaar
1. door de zichtbare wereld om ons heen,

2. door het geweten in ons binnenste,
3. vooral door de Openbaring.

Voornemen: Wanneer ik een mooie bloem of de eindeloze sterrenhemel bekijk, zal ik zeggen: „God, U bent nog oneindig veel mooier

en groter dan alles, wat ik zie.”
H. Schrift: „De hemelen verhalen de glorie van God, het firmament
verkondigt het werk Zijner handen” (Ps. 19 : 2). — „Ondervraag
het vee: het zal het u leren; de vogels uit de lucht: zij vertellen

het u; of het kruipend gedierte op aarde: zij zullen het zeggen;
de vissen der zee: zij lichten u in. Wie onder die allen, die het
niet weet, dat de hand van God dit wrocht?” (Job. 12: 7-9). — „De
heidenen tonen dat de voorschriften der Wet in hun hart staan geschreven, en hun geweten legt dezelfde getuigenis af” (Rom. 2:
15). — „De dwaas zegt bij zichzelf: Er is geen God!” (Ps. 13: 1).
Spreuk: „De schepping is een boek: wie het lezen kan, ontdekt
daarin heel prachtig de Schepper” (Angelus Silesius).

20

Opgave: Noem enkele voorbeelden uit de natuur, waaruit bijzonder
duidelijk blijkt dat alles geschapen is door een alwijze Schepper.

(7)

God zorgt voor ons
Toen de Israëlieten uit Egypte waren weggetrokken, ging God in een
vuurzuil voor hen uit en wees hun
de weg. Hij leidde hen door de
Rode Zee en verdedigde hen tegen
het leger van de Farao. Daarnaleidde Hij hen vele jaren door de woestijn. Wanneer zij hun legerplaats
moesten opslaan, daalde de vuurzuil
omlaag; wanneer ze moesten opbre-

ken, steeg deze omhoog. God gaf
de Israëlieten het Manna te eten en
het water uit de rots te drinken. Zo bracht hij ze naar het land
dat Hij eens beloofd had aan Abraham en zijn nakomelingen (verg. Ex. 13-17).

Zoals God voor de Israëlieten gezorgd heeft op hun tocht naar
het beloofde land, zo zorgt God voor ons op onze weg naar
het hemels vaderland. Hij verlicht en heiligt ons, Hij be-

schermt ons tegen de boze vijand en voedt ons met het hemel-

brood. God leidt ons vol liefde en geeft ons alles wat we op de
weg naar de hemel nodig hebben.
God geeft ons ook de aardse dingen. Voeding en kleding,
gezondheid en talenten: alles komt uit Zijn vaderhand. Ook
de aardse dingen moeten ons helpen om ons eeuwig heil te
bereiken.
Wij zijn in Gods hand. Ook het kleinste voorval in ons leven heeft Hij vooruit gezien en Hij richt alles op ons heil.
„God zorgt voor ieder van ons alsof hij er alleen maar was; en

voor allen als voor ieder afzonderlijk” (Augustinus). Deze
zorg van God voor ons noemen we de Goddelijke Voorzienigheid.
21

God is goed voor al Zijn schepselen. Hij minacht er geen
een; Hij zorgt voor hen en bewijst hun talloze weldaden. God
is goed.
Om te overdenken: 1. Hoe zorgt God voor ons op onze weg naar de
hemel? 2. Verklaar het woord: „Goddelijke Voorzienigheid”,

12. Waarom zeggen we: God is goed?

We zeggen: God is goed, omdat Hij voor al Zijn schepselen zorgt en hun talloze weldaden bewijst.
13. Hoe zorgt God voor ons?
God wijst ons liefdevol de weg en geeft ons alles wat
wij op de weg naar de hemel nodig hebben.
Voornemen: Ik wil mijzelf elke dag aan Gods goede leiding overgeven en al het goede beschouwen als Zijn geschenk.
H. Schrift: Christus zegt: „Weest niet bezorgd en zegt niet: wat
zullen we eten, of wat zullen we drinken, of waarmee zullen we
ons kleden? Uw hemelse Vader weet, dat gij dit allemaal nodig
hebt. Maar zoekt eerst het rijk Gods en zijn gerechtigheid, en dit
alles zal u worden geschonken als toegift” (Mt. 6: 31-33). — „Maar
ik, Heer, blijf op U hopen, mijn lot blijft in Uw handen liggen”
(Ps. 31 : 15, 16). — „De Heer is mijn herder! Het ontbreekt mij
aan niets” (Ps. 23: 1).
Opgave: 1. Hoe heeft God in Egypte voor Jozef gezorgd? 2. Hoe heeft
de hemelse Vader gezorgd voor het Kind Jesus? 3. Bedenk eens een
gebed, waarin je God bedankt voor de weldaden die Hij je bewezen
heeft. 4. Bedenk eens een gebed waarin je uitdrukking geeft aan je
vertrouwen op Gods hulp. 5. In welke gebeden bidden we vooral oma
datgene wat we nodig hebben om te leven? 6. In welke gebeden
danken we God voor Zijn gaven?

(8)

God is alomtegenwoordig en alwetend

Nadat Koning Salomon de tempel in Jerusalem voltooid had,
liet hij de Ark des Verbonds in plechtige optocht de tempel
binnendragen. Toen de priesters haar het heilige der heiligen
binnenbrachten, vervulde een wolk het huis des Heren. Salo-

22

mon echter wierp zich ter aarde en bad: „Heer God van Israël, de hemel kan U niet bevatten, hoe dan dit huis dat ik

heb gebouwd. Maar zie genadig neer en verhoor allen die op
deze plaats bidden.” De Heer verscheen aan Salomon en zeide tot hem: „Mijn oog en mijn hart zullen altijd in dit huis
zijn.” (verg. I Kon. 7: 51-9: 3).
*

God is niet alleen in de hemel; Hij is ook op aarde en op alle
plaatsen. Overal is God ons nabij: ‚‚In Hem leven wij, bewegen
wij en zijn wij” (H. d. A. 17 : 28). God is alomtegenwoordig.
Op verschillende plaatsen is God op een bijzondere manier
tegenwoordig. Ook onze ziel is door het doopsel een verblijfplaats van de heilige Drievuldigheid geworden.
God vervult heel de schepping en
toch is Hij aan geen enkele plaats
gebonden en wordt Hij door geen
R ruimte omsloten. Hemel en aarde
\ kunnen Hem niet bevatten. God is
onmetelijk.
God ziet alles en hoort alles. Met
bijzondere liefde ziet Hij op ons
mensen neer en luistert Hij naar ons

gebed. Hij ziet niet alleen ons gelaat, maar doorschouwt ook
ons hart. Hij hoort niet alleen onze woorden, maar verstaat
ook het diepste smeken van onze ziel.
God weet alles. Hij weet het verleden, het tegenwoordige en
de toekomst; Hij kent zelfs onze geheimste gedachten en wen-

sen. „Alles ligt naakt en bloot voor de ogen van Hem, aan wie

we verantwoording hebben af te leggen” (Hebr. 4:13). God is
alwetend.
Om te overdenken: Waar is God op aarde op een bijzondere manier tegenwoordig?

14. Waarom zeggen we: God is alomtegenwoordig?
We zeggen: God is alomtegenwoordig, omdat Hij overal tegenwoordig is, in de hemel, op aarde en op alle
plaatsen.
23

7
15. Waarom zeggen we: God is onmetelijk?
We zeggen: God is onmetelijk, omdat hemel en aarde
Hem niet kunnen bevatten.
16. Waarom zeggen we: God is alwetend?
We zeggen: God is alwetend, omdat Hij alles weet;
Hij kent het verleden, het tegenwoordige en de toekomst, zelfs onze geheimste gedachten.
Gedachte: Waar ik ben en wat ik doe, steeds ziet God, mijn Vader,

mij.

H. Schrift: „Waar zou ik ooit Uw geest ontlopen, Uw aanschijn kun-

nen ontvluchten? Stijg ik ten hemel: Gij zijt er; daal ik in het dodenrijk af: Gij zijt er! Sla ik de wieken als het morgenrood uit, en
laat ik mij neer aan de grenzen der zee: ook daar nog leidt mij Uw
hand, en houdt Uw rechter mij vast” (Ps. 139: 7-10). — Jesus zegt
tot Zijn leerlingen: „Uw Vader weet, wat gij nodig hebt, vóórdat gij
er Hem om vraagt” (Mt. 6 : 8).
Opgave: Bij welke gelegenheden moeten we er heel bijzonder aan
denken, dat God alles weet en ziet?

(9)

God is heilig en rechtvaardig

Toen Isaïas tot profeet werd aangesteld, aanschouwde hij de

heerlijkheid van God: ‚Ik aanschouwde de Heer, gezeten op

een hoge en heerlijke troon; de sleep

van Zijn mantel bedekte heel de tem-

pel. Serafs stonden om Hem heen,
elk met zes vleugels; twee om het ge-

laat, twee om de voeten te bedekken

en twee om te vliegen. En ze riepen
elkander toe: „Heilig, heilig, heilig
is de Heer der heirscharen; de helf

aarde is vol van Zijn glorie!” Vau
hun juichen trilden de tempels in hun
voegen en het hele huis stond vol /
rook. Ik riep uit: „Wee mij, ik ben

verloren! Want ik heb met mijn ogen
de Koning, de Heer der heirscharen aanschouwd, ofschoon ik
24

een mens ben met onreine lippen, en onder een volk met on-

reine lippen verblijf” (Verg. Is. 6 : 1-5).
*

God is oneindig boven al het geschapene verheven. „Hij be-

woont het ontoegankelijk licht” (I Tim. 6:16). Geen schepsel
kan Hem aanschouwen, wanneer Hij zichzelf niet aan hem

vertoont; niemand kan Hem naderen, wanneer God hem niet

naar zichzelf omhoogheft. God is heilig. Daarom is het billijk
en rechtvaardig dat de engelen en mensen Hem aanbidden.

God is ook oneindig verheven boven alle kwaad. Hij heeft

steeds het goede lief, omdat Hijzelf goed en volmaakt is; Hij
haat en verafschuwt alle kwaad, omdat het in tegenspraak is
met Zijn goddelijk wezen.
Omdat God heilig is, wil Hij dat ook wij heilig zijn. Daarom
buigt Hij zich genadig tot ons neer, reinigt ons van onze zonden en vervult ons met Zijn heilig leven. Daarom verlangt Hij,
dat ook wij het goede liefhebben en het kwaad haten. Alle

heiligheid in de hemel en op aarde komt van Hem.
Op de jongste dag zal God Zijn oneindige heiligheid aan
heel de wereld tonen. In Zijn licht zal alle goed en al het kwaad
openbaar worden. Geen mens kan aan Zijn oordeel ontkomen.
God zal de slechte mensen voor eeuwig naar de hel verwijzen.
De goeden zullen echter Zijn heilig gelaat mogen aanschouwen. God zal een ieder naar verdienste belonen of straffen:
„Hij zal ieder naar zijn werken vergelden” (Rom. 2 : 6). God

is oneindig rechtvaardig.

God beloont en bestraft reeds op deze wereld: aan de goeden schenkt Hij innerlijke vrede en innerlijke vreugde; de
slechte mensen laat Hij de onrust van een slecht geweten voelen. God beloont ook met uitwendig geluk en straft ook met
uitwendig ongeluk en lijden. Maar toch gaat het in deze wereld de slechte mensen vaak goed en de goeden vaak slecht, ofschoon in dit leven geen enkele goddeloze volledig gelukkig en
geen enkele rechtvaardige volkomen ongelukkig is. Het volle
loon en de volle straf geeft God echter pas in het andere leven.
Dan eerst zullen we zien hoe rechtvaardig God is.
Om te overdenken: 1. Wat betekent de zin: „God bewoont het ontoegankelijk licht”? 2. Waarom heeft God steeds het goede lief? 3. Waarom

25

/

haat God alle kwaad? 4. Wat doet God om ons te heiligen? 5. Wat zal er
gebeuren, wanneer God op de jongste dag Zijn oneindige heiligheid aan
heel de wereld toont? 6. Hoe beloont God reeds op deze wereld? 7. Hoe
straft God reeds op deze wereld? 8. Wanneer krijgen de mensen hun volle
loon en hun volle straf?

17. Waarom zeggen we: God is heilig?
We zeggen: God is heilig,
1. omdat Hij oneindig verheven is boven al het geschapene,
2. omdat Hij steeds het goede liefheeft en het kwaad
verafschuwt.

18. Waarom zeggen we: God is rechtvaardig?
We zeggen: God is rechtvaardig, omdat Hij het goede
beloont en het kwade straft, juist zoals ieder verdient.
Voornemen: Omdat God heilig is en ook mij geheiligd heeft, wil ik
liefhebben wat God liefheeft en verafschuwen wat God verafschuwt.
H. Schrift: „O, mens, wie zijt gij dan wel, dat ge opwerpingen maakt
tegen God?” (Rom. 9 : 20) — „Weest heilig, want Ik, de Heer, ben
heilig!” (Lev. 19 : 2) — „Want dit is Gods wil, uw heiliging”
(L Thess. 4 : 3).

Uit het leven van de Kerk: Bij iedere heilige Mis mogen we deelnemen aan het gezang van de engelen: „Heilig, heilig, heilig is de
Heer, de God der heirscharen. Hemel en aarde zijn vol van Uw
heerlijkheid. Hosanna in de hoge!”
Opgave: 1. Hoe geven de priester en de gelovigen in de heilige Mis
uiting aan hun eerbied voor de heilige God? 2. Welke bijbelse
verhalen vertellen ons hoe God Zijn heiligheid aan de mensen getoond heeft? 3. In welke bijbelse verhalen lezen we dat God het goede beloont? — in welke dat Hij het kwaad bestraft? 4. In welk gedeelte van het Onze Vader bidden we, dat God geëerd en Zijn heilige
wil vervuld mag worden?

(10)
God weet het kwaad ten goede te keren
Toen de aartsvader Jakob gestorven was, waren de broers van
Jozef bang, dat deze hun nu het kwaad zou vergelden dat zij
hem hadden aangedaan. Maar Jozef zei hun: „Vreest niet! Gij
hebt mij kwaad willen doen, maar God heeft het ten goede gekeerd” (Verg. Gen. 50 : 15-21).
#

26

Ons leven is volgens Gods wil een proeftijd. Wij moeten hier
op aarde vrij kiezen of wij vóór of tegen God willen zijn. God
spoort ons aan tot het goede, Hij waarschuwt ons tegen het
kwaad en geeft ons Zijn genade om de proef te kunnen doorstaan. Omdat wij Hem echter nog
niet aanschouwen, kan het gebeuren dat wij onze vrijheid misbruiken en tegen Hem zondigen. God
laat de zonde toe.
Het lijkt, alsof de zonden Gods
plannen verstoren of zelfs verijdelen. Maar in werkelijkheid weet
God ook het kwaad ten goede te
keren. Hij bestuurt de wereld zó
dat het kwaad dienstbaar wordt gemaakt aan Zijn heilige plannen. Ook bij de kruisdood van Zijn Zoon leek het alsof de zonde
en de duivel zegevierden; maar in werkelijkheid werd de duivel overwonnen en de wereld van de zonde en de eeuwige dood
verlost.
Het geheim van de zonde blijft voor ons onbegrijpelijk zolang we leven. Op de jongste dag echter zullen we vol verbazing zien hoe al het kwaad in deze wereld dienstbaar werd gemaakt aan Gods plannen.
Om te overdenken: 1. Hoe helpt God ons om het goede te doen? 2. Waarom is het mogelijk dat wij op aarde zondigen? 3. Waarom kunnen de zonden Gods plannen niet verstoren of verijdelen? 4. Hoe blijkt uit de kruisdood van Jesus, dat God het kwaad ten goede keert?

19. Waarom laat God de zonde toe?
God laat de zonde toe,

1. omdat Hij wil dat wij vrij vóór of tegen Hem kiezen,
2. omdat Hij ook het kwaad ten goede weet te keren.

Voornemen: Wanneer ik het kwaad in de wereld zie, zal ik niet aan
God twijfelen of moedeloos worden, maar vast erop vertrouwen dat
God het kwaad ten goede zal keren. Jesus is overwinnaar, ook van
de zonde en de duivel!
H. Schrift: „Waarom razen de volken, bluffen de naties; Die in de
hemelen woont, bespot hen” (Ps. 2 : l en 4).

27

7

Opgave: Hoe heeft God ten goede gekeerd: a) het onrecht dat de
zonen van Jakob hun broer Jozef hadden aangedaan, b) de steniging
van de heilige Stefanus, c) de vervolging van de christenen van
Jerusalem?

(11)

God weet door het lijden
ons heil te bewerken

Toen de Israëlieten niet wilden luisteren naar de vermaningen van de profeten, liet God zware beproevingen over hen
komen. Koning Nabuchodonosor veroverde Jerusalem, verwoestte de stad, verbrandde de tempel, en voerde de mensen
gevangen naar Babylon. In de babylonische gevangenschap
kwamen de Israëlieten tot inkeer en deden ze boete. Hun geloof
aan de ene ware God werd weer levendig en hun verlangen
naar de beloofde Verlosser bloeide weer op. En tevens hoorden
de heidenen, waaronderzij leefden, door hen van de ware God
en van de verlosser die in de wereld zou komen. Zo werd de straf
die God hun had opgelegd een zegen voor de Israëlieten en de
heidenen.

+

God vindt geen vreugde in lijden en dood. „Want het is niet
God die de doodheeft gemaakt; Hij vindt geen vreugde in de
ondergang van de levenden” (Wijsheid 1 : 13). Lijden en dood zijn
door de zonde in de wereld gekomen. Ook onze eigen zonden brengen lijden over ons en onze medemensen.
God laat het lijden over ons komen om daardoor ons heil te bewerken. Bij alles heeft God een heilige bedoeling, ook al zien wij die
niet steeds.
God wil er ons door het lijden toe
brengen, dat we ons van het kwaad
afwenden. Het lijden kan voor ons
een heilzame straf zijn, waardoor
we tot het besef van onze schuld komen. God zendt ons ook
28

lijden om ons te louteren, zoals men goud loutert in het vuur.
Door ziekte, armoede en andere beproevingen wil Hij ons zuiveren van onze fouten en onvolmaaktheden.

God laat het lijden ook over ons komen, om ons in het goe-

de te bevestigen. Hetlijden is alshetware een proef: we moeten laten zien, dat we ook in het lijden Gods heilige wil vervullen. Wanneer we het lijden vol overgave aan Gods wil verdragen, gaan we gelijken op Christus. — Wie lijden moet omdat hij christen is, moet aan Christus’ woord denken: „Zalig
zijt gij, als men u om Mijnentwil beschimpt en vervolgt. Verheugt en verblijdt u, want groot is uw loon in de hemel”
(Matth. 5 : 11, 12).
Christus heeft door Zijn lijden en dood de zonden van de
wereld uitgeboet. Door het lijden geeft God ons de gelegenheid om samen met Christus voor onze zonden te boeten.
Wanneer wij in dit leven met Christus lijden, zullen we eens
met Hem in de hemel verheerlijkt worden. Alle lijden dat we
aan God opdragen, zal ons met eeuwig loon worden vergolden.
Om te overdenken: 1. Waar komen dood en lijden vandaan? 2. Leg uit
hoe God door het lijden ons heil weet te bewerken. 3. Wanneer gaan wij
door het lijden op Christus gelijken? 4. Wat zal God doen wanneer wij
het lijden vol overgave aan Zijn heilige wil verdragen?

20. Waardoor zijn lijden en dood op de wereld gekomen?
Lijden en dood zijn op de wereld gekomen door de
zonde.
21. Waarom laat God het lijden over ons komen?
God laat het lijden over ons komen, omdat Hij door
dat lijden ons heil wil bewerken.
Voornemen: Wanneer mij iets onaangenaams overkomt, zal ik zoals
Jesus bidden: „Uw wil geschiede!”. — Wanneer ik moet lijden,
zal ik aan mijn gekruisigde Verlosser denken.
H. Schrijft: „We weten ook, dat God alles ten goede leidt voor hen die
Hem liefhebben” (Rom. 8 : 28). — „Het lijden van deze wereld
kan niet opwegen tegen de heerlijkheid die ons geopenbaard zal
worden.” (Rom. 8 : 18).

29

7
Gedachte voor ons leven: Vraag niet: waarom laat God mij lijden?
Vraag liever: hoe maak ik het beste gebruik van deze beproeving?
Opgave: 1. Zoek enkele liederen en spreekwoorden die ons aansporen, het lijden geduldig te verdragen. 2. Schrijf een brief om iemand
te troosten die alles verloren heeft!

(12)

God is oneindig wijs en almachtig

De H. Paulus zegt in de brief aan de Romeinen, dat God Zijn
heilige plannen op wonderbare wijze ten uitvoer brengt. Daarna gaat hij verder: „O afgrond van rijkdom en wijsheid en
kennis van God! Hoe ondoorgrondelijk zijn toch Zijn raads-

besluiten, hoe onnaspeurlijk Zijn wegen! Wie toch kent ’s Heren gedachten of wie is Zijn raadsman geweest? Of wie heeft
Hem het eerst iets gegeven, zodat hij terugontvangen moet?
Immers, uit Hem en door Hem en voor Hem is alles! Hem zij
glorie in eeuwigheid. Amen” (Rom. 11 : 33-36).
+

Toen God de wereld schiep, heeft Hij haar op wonderbare
wijze geordend. Maar door de duivel en door de zonden van
de mensen is er wanorde in de wereld gekomen. God weet alles echter zo in te richten dat
Hij toch Zijn heilige bedoelingen bereikt. God is oneindig
wijs.

Ook het leven van iedere
mens afzonderlijk bestuurt God
volgens Zijn heilige bedoelingen. Door Gods wijze beschikking werd Josef door de Farao
verheven en bleef de kleine Moses gespaard. Het grootste blijk van Gods wijsheid is de manier
waarop Hij ons naar de hemel leidt. Zolang wij op aarde leven
kunnen wij Zijn beschikkingen vaak niet begrijpen. God zegt:
„Neen, mijn gedachten zijn niet uw gedachten; uw wegen zijn
mijn wegen niet: Want zoals de hemel zich boven de aarde
verheft, zo liggen mijn wegen boven de uwe, en mijn gedachten veel hoger dan uw gedachten” (Is. 55 : 8, 9).

30

God voert Zijn plannen met goddelijke macht uit. Hij heeft
de wereld door Zijn goddelijke wil uit het niet geschapen. Hij
houdt de hele wereld in Zijn hand en bestuurt al het geschapene met kracht en met zachtheid. Het duidelijkst zien we
Gods almacht in de wonderen, vooral in de verrijzenis van

Zijn Zoon. De volheid van Zijn macht zal Hij op de jongste
dag openbaren, wanneer Hij de wereld komt oordelen. „Bij
God is niets onmogelijk” (Lc. 1 : 37). Hij kan alles wat Hij
wil. God is almachtig.
Ook de natuur laat ons zien hoe wijs en machtig God is. De
sterrenhemel en de schepselen op aarde, de dieren en planten
en ons lichaam met zijn wonderbare opbouw en het spel van
zijn krachten: dat alles verkondigt de wijsheid en de almacht
van God.

Om te overdenken: 1. Hoe toont God Zijn wijsheid: a) in het bestuur van
de wereld, b) in het leven van iedere mens afzonderlijk? 2. Hoe toont

God Zijn almacht?

22. Waarom zeggen we: God is oneindig wijs?
We zeggen: God is oneindig wijs, omdat Hij alles zo
weet in te richten dat Zijn heilige bedoelingen bereikt
worden.

23. Waarom zeggen we: God is almachtig?
We zeggen: God is almachtig, omdat Hij alles kan wat
Hij wil.
Voornemen: De oneindig wijze en almachtige God is mijn Vader.
Hoe blij en onbezorgd kan ik dus zijn!
Spreuk: Hemel en aarde met al hun pracht, tonen ons Gods liefde,
wijsheid en macht.
H. Schrift: „Hoe ontzaglijk zijn Uw werken, o God: Gij hebt ze alle
met wijsheid gewrocht” (Ps. 104 : 24). — „De Heer doet wat Hij wil,
in hemel en aarde, in zeeën en diepten.” (Ps. 135 : 6).

31

/

(13)
God ontfermt zich over de zondaars
Eens vertelde Jesus aan de Farizeeën een gelijkenis: „Een
man had twee zonen. De jongste van beiden liet zich zijn erfdeel uitbetalen en vertrok naar een ver land. Daar verkwistte
hij zijn vermogen en leed al spoedig
bittere armoede. Toen kwam hij tot
inkeer en ging terug naar zijn vader.

\

\

Ì

Nog was hij ver weg, toen zijn vader
hem zag en ten diepste ontroerd
werd; hij vloog naar hem toe, viel
om zijn hals en overlaadde hem met
kussen. Toen zei hij tot zijn knech-

ten: Gauw, haalt het beste kleed en

trekt het hem aan; doet hem een ring
aan zijn hand en schoenen aan zijn voeten; vooruit, slacht het
gemeste kalf en laat ons eten en vrolijk zijn. Want mijn zoon
hier was dood en is levend geworden, hij was verloren en is
teruggevonden” (Verg. Lc. 15 : 11-24).

God wil de zondaar redden. „Zowaar ik leef, spreekt God, de
Heer: ik verheug mij erover, niet dat de zondaar sterft, maar

dat de zondaar zijn gedrag verbetert en blijft leven!” (Ezech.

33 : 11). Hij heeft Zijn eigen Zoon naar de aarde gezonden
„om te zoeken en te redden wat verloren was” (Lc. 19 : 10).
God roept de zondaar tot bekering. Hij laat hem zijn zon-

den erkennen en wekt in zijn hart het heimwee naar het vader-

huis.

God heeft geduld met ons zwakke mensen. Daarom geeft
Hij de zondaar vaak lange tijd de kans zich te bekeren en be-

rouw te krijgen over zijn zonden; God wacht op hem zoals de

vader op zijn verloren zoon. God is lankmoedig.

Wanneer de zondaar zich bekeert, schenkt God hem ver-

giffenis. Met grote liefde buigt Hij zich over de zondaar neer
en neemt hem weer aan als Zijn kind. Geen mens kan zo hartelijk barmhartig zijn en zo grootmoedig vergiffenis schen32

ken als onze Vader in de hemel. Daarom mag zelfs de grootste zondaar niet wanhopen. God is barmhartig.
Om te overdenken: 1. Hoe heeft God het duidelijkst laten zien dat Hij de
zondaars wil redden? 2. Wat doet God om de zondaars tot bekering te
brengen? 3. Wat doet God wanneer een zondaar berouw heeft?

24. Waarom zeggen we: God is barmhartig?
We zeggen: God is barmhartig omdat Hij de zondaar
tot boete tracht te brengen en hem graag vergiffenis
schenkt wanneer hij zich bekeert.

25. Waarom zeggen we: God is lankmoedig?

We zeggen: God is lankmoedig, omdat Hij de zondaar
vaak lange tijd de kans geeft zich te bekeren.

Voornemen: Omdat God barmhartig is, zal ik ook barmhartig zijn.
Omdat God geduld met mij heeft, zal ik ook geduld hebben met
anderen.

H. Schrift: „Loof de Heer, mijn ziel, en vergeet Zijn talloze weldaden
niet. Hij is het die al uw zonden vergeeft en al uw zwakheden geneest; die uw leven behoedt voor het graf, u kroont met genade en

ontferming. Zoals een vader zich over zijn kinderen ontfermt, ontfermt God zich over hen die Hem vrezen” (Ps. 103 : 2-4, 13). — „Àl
zijn uw zonden als scharlaken, ze zullen wit zijn als sneeuw” (Is. 1 :
18). — „Hij is lankmoedig voor u, daar Hij niet wil dat sommigen
verloren gaan, maar dat allen zich zullen bekeren” (II Petr. 3 : 9).

Opgave: 1. Zoek in de bijbel voorbeelden van Gods barmhartigheid
en lankmoedigheid. 2. Wat leert Jesus ons door de gelijkenis van
de onbarmhartige knecht?

33

(14)

God is liefde

De H. Johannes schrijft: „Hierdoor heeft Gods liefde zich aan
ons geopenbaard, dat God Zijn eniggeboren Zoon in de wereld
heeft gezonden, opdat wij door
Hem zouden leven. God is liefde;

en wie in de liefde blijft, blijft in

God en God in hem” (I Joh. 4 : 9,

16).

%

God bemint ons van eeuwigheid af;
Hij heeft ons reeds bemind vóór wij
Hem konden liefhebben. Hij zegt:
„Met een eeuwige liefde heb ik u

lief” (Jer. 31 : 3). Uit liefde heeft

Hij ons geschapen, ons door Zijn
Zoon verlost en ons tot Zijn kinde- 4
ren gemaakt. Uit liefde vermaant (#
Hij ons, straft Hij en schenkt Hij
vergiffenis. God is liefde.
Omdat God ons liefheeft mogen ook wij Hem liefhebben.
Hij wil dat wij Hem onze Vader noemen en kinderlijk op Hem
vertrouwen. We behoeven Hem niet te vrezen zoals knechten,

maar we mogen Hem liefhebben als Zijn kinderen.
Gods liefde heeft de heiligen vaak overweldigd. Ze zagen
in, dat niemand hun hart kon verzadigen dan God alleen.

Daarom verlangden ze niets anders dan God steeds meer te
beminnen. En God van Zijn kant openbaarde hun steeds
nieuwe rijkdommen van Zijn liefde.
God verlangt ernaar dat wij eens helemaal met Hem verenigd zullen zijn. Hij wil dat wij bij Hem komen in de hemel
en eeuwig in Zijn liefde zullen leven.
Om te overdenken: 1. Hoe heeft God ons Zijn liefde laten zien? 2. Hoe
moeten wij Gods liefde beantwoorden? 3. Waartoe heeft Gods liefde de
heiligen gebracht?

26. Wat zegt de H. Johannes over Gods liefde?
„God is liefde; en wie in de liefde blijft, blijft in God
en God in hem.”

34

Voornemen: Omdat God alles uit liefde doet, zal ik ernaar streven
ook alles uit liefde te doen.
H. Schrift: „Want zo lief heeft God de wereld gehad, dat Hij Zijn
enige Zoon heeft gegeven, opdat allen die in Hem geloven niet verloren zouden gaan, maar het eeuwig leven zouden hebben” (Joh.
3 : 16).

(15)

De oneindig volmaakte God

Na het Laatste Avondmaal hief Jesus Zijn ogen ten hemel en
bad tot Zijn hemelse Vader. Daarbij sprak Hij de woorden:

„Dit nu is het eeuwige leven, dat zij U kennen, de enig waar-

achtige God, en Hem die Gij gezonden hebt, Jesus Christus”
(Joh. 17 : 1,3).
#

Er is maar één God. „Alle volkeren der aarde moeten weten

dat Jahweh God is en anders geen” (Il Kon. 8 : 60).

God is de „levende God” (Jer. 10 : 10). Hij is het leven

en de uitdeler van alle leven. Ons, Zijn kinderen, laat Hij aan
Zijn eigen leven deelnemen.
Gods leven is oneindig veel rijker en hoger dan het leven
van de schepselen. Hij heeft een verstand dat alles doorziet en
een wil die alles draagt en bestuurt. Maar God heeft geen lichaam zoals wij sterfelijke mensen. God is een geest. — Wanneer de H. Schrift spreekt over de ogen en de handen van
God, bedoelt ze daarmee Zijn kennis en Zijn macht. Ze spreekt
in beeldspraak over God.
God is heerlijker en heiliger dan we ons ook maar kunnen
indenken; alle volmaaktheid is in Hem aanwezig. Wij schepselen zijn onvolmaakt en begrensd. Maar God is zonder enige
grens en zonder ook maar de kleinste onvolmaaktheid. Hij is
oneindig volmaakt.
God heeft het geheim van Zijn innerlijk leven ook aan ons
geopenbaard. Uit de openbaring weten wij dat er in de ene
God drie Personen zijn: de Vader, de Zoon en de Heilige
Geest. In drie Personen leeft God in onmetelijk geluk van
eeuwigheid tot eeuwigheid.
35

/

Om te overdenken: 1. Waarom wordt God ook de „levende God” genoemd? 2. Wat bedoelt de H. Schrift, wanneer ze over de ogen en de
handen van God spreekt? 3. Wat is het diepste geheim van God?

27. Waarom zeggen we: God is oneindig volmaakt?
We zeggen: God is oneindig volmaakt, omdat Hij alle
goede eigenschappen zonder enige beperking bezit.
28. Waarom noemen wij God een geest?
Wij noemen God een geest, omdat Hij verstand en wil,
maar geen lichaam bezit.
Voornemen: God is een onbegrijpelijk, stralend geheim. Daarom
mag ik over God alleen maar met eerbied spreken en denken.
H. Schrift: „Maar Jahweh is de waarachtige God, de levende God, de
eeuwige Koning!” (Jer. 10 : 10). — „God is een geest” (Joh. 4 : 24).
— „Aan de Koning der eeuwen, de onvergankelijke, onzichtbare,
enige God: eer en glorie in de eeuwen der eeuwen. Amen!”
(I Tim. 1 : 17).
Opgave: Schrijf alle eigenschappen van God op die je kent.

DE SCHEPPING VAN DE WERELD,
DE ZONDEVAL EN DE BELOFTE VAN DE VERLOSSER
Het eerste wat God gedaan heeft om Zijn heilige plannen ten
uitvoer te brengen, was de schepping van de wereld. Met deze
grote goddelijke daad is de geschiedenis van de wereld en van
de mensheid begonnen.


(122)

Ons eigendom

Voordat de heilige Elisabeth landgravin van Thüringen werd,
verkwistte men op de Wartburg veel geld aan spelen, wedstrijden en feesten. Maar toen Ludwig, haar gemaal, landgraaf
werd, maakte Elisabeth een einde aan

die verkwisting. Ze was zuinig in het
huishouden en zorgde ervoor dat de
schulden betaald werden. Ze Locht echter ook de armen op om hun te brengen
wat ze nodig hadden. Toen er eens een
grote droogte uitbrak, keerde zij haar
beurs om en kocht het brood voor de
hongerigen.
*

Alle aardse goederen zijn van God; want Hij heeft ze geschapen. God is er de Heer en de opperste Eigenaar van. Maar Hij
laat ons delen in Zijn heerschappij over die dingen.
Volgens Gods wil heeft ieder mens recht op eigendom.Iedereen moet minstens zoveel bezitten dat hij voor zichzelf en voor
zijn gezin kan zorgen. Wanneer de afzonderlijke mens geen
bezit mocht verwerven of behouden, zou hij veel te afhankelijk zijn en in zijn vrijheid bedreigd worden. Ook zouden ar-

beidsvreugde en ondernemingsgeest daar grote schade van
ondervinden.
Wij moeten ons bezit op eerlijke wijze verwerven, b.v. door
arbeid, koop, ruil, schenking of erfenis. Wat iemand op oneerlijke wijze verwerft, b.v. door diefstal of bedrog, wordt niet
zijn bezit.
Alles wat wij bezitten, blijft het eigendom van God. Wij zijn
279

slechts beheerders. Daarom mogen we de dingen ook alleen
maar zó gebruiken als God het wil. We moeten gewetensvol
met ons bezit omgaan, het met zorg behandelen, zuinig zijn
en het goed besteden. Wij moeten ook steeds openstaan voor
de noden van onze naaste en voor de grote belangen van het
rijk Gods. We mogen nooit vergeten: God heeft de aardse
goederen bestemd voor het welzijn van heel de mensheid en
Hij zal ons eens rekenschap vragen over ons beheer.
De zorg voor geld en goed mag ons niet totaal in beslag
nemen. We moeten oppassen voor hebzucht en gierigheid. Beter arm zijn op aarde en in de hemel komen, dan aardse rijkdom najagen en voor eeuwig verloren gaan. Christus zegt:
„Verzamelt u geen schatten op aarde, waar roest en motten ze
verteren en waar dieven ze opgraven en stelen. Maar verza-

melt u schatten in de hemel, waar roest noch mot ze verteren

en waar geen dieven ze opgraven en stelen. Want waar uw
schat is daar is ook uw hart” (Mt. 6 : 19-21).

Verschillende mensen doen vrijwillig afstand van hun bezit uit liefde tot God (vrijwillige armoede). Zij volgen de raad
op die Christus gegeven heeft aan de rijke jongeling: „Zo ge
volmaakt wil zijn, ga dan verkopen al wat ge bezit, geef het
aan de armen, en ge zult een schat in de hemel bezitten. Kom
dan en volg mij” (Mt. 19 : 21).

Om te overdenken: 1. Waarom zijn alle dingen van God? 2. Waarom
heeft ieder mens recht op eigendom? 3. Hoeveel moet ieder mens minstens bezitten? 4. Op welke wijze kunnen wij eigendom verwerven? 5.
Hoe moeten we met ons eigendom omgaan? 6. Waarvoor moeten we oppassen bij onze zorg voor geld en goed?

230. Waarom moeten we gewetensvol omgaan met ons
eigendom?
Wij moeten gewetensvol omgaan met ons eigendom,
omdat God de opperste eigenaar is en ons rekenschap
zal vragen over ons beheer.
Voornemen: Ik zal mijn geld niet uitgeven voor waardeloze kleinigheden, maar een spaarpot aanleggen en sparen. Dan kan ik later iets
waardevols kopen, anderen een plezier doen of iets geven voor een
goed doel.

280

H. Schrift: „Weest niet hebzuchtig van aard en stelt u tevreden met
wat ge bezit” (Hebr. 13 : 5). — „Wie de goederen van deze aarde
bezit en zijn broeder in nood ziet maar zijn hart voor hem sluit, hoe
blijft dan in hem de liefde tot God? (l Joh. 3 : 17). — „Hebt ge
veel, geef overvloedig; hebt ge maar weinig, zorg er dan voor, ook
van dat weinige gaarne iets af te staan” (Tob. 4 : 9).
Uit het leven van de Kerk: De pausen Leo XIII en Pius XI hebben
in beroemde encyclieken de christelijke leer over de eigendom uiteengezet.

Opgave: Noem enkele voorbeelden hoe mensen hun geld goed besteden — hoe mensen het verkeerd besteden.
Ga eens na: Behandel ik met zorg: a) mijn kleren en mijn schoenen,
b) mijn schooltas, c) mijn boeken en schriften, d) mijn speelgoed,
e) mijn geld?

(123)

Het eigendom van onze naaste

Toen Tobias blind geworden was, moest Anna, zijn vrouw,

hun levensonderhoud verdienen met spinnen. Eens kreeg ze
gelijk met haar loon een geitebokje cadeau en bracht het mee
naar huis. Tobias hoorde het
mekkeren en zei: „Waar komt

dat geitebokje vandaan? Hetis
toch geen gestolen goed? Geef
het liever aan de eigenaar terug, want iets wat gestolen is,

mogen we niet eten” Maar
zijn vrouw gaf hem ten antwoord: „Ik heb het ten geschenke gekregen bij mijn
loon” (Verg. Tob. 2 : 10-23).

+

Ieder mens heeft er recht op dat zijn eigendom door anderen
wordt geëerbiedigd. God wil dat wij eerbied hebben voor andermans bezit.
Wie andersmans bezit beheert, bewaart of gebruikt, moet het
even goed behandelen als hij zou doen wanneer het van hemzelf was. Ook alles wat aan een gemeenschap behoort, moet
281

men met zorg behandelen. Geleend goed moet men op tijd teruggeven. Zijn schulden moet men stipt betalen. Wie iets gevonden heeft, moet proberen het terug te bezorgen aan de
eigenaar.

Iemand die zich andermans goed op onrechtmatige wijze
toeëigent, b.v. snoept, steelt of rooft, begaat een zonde. Niet
veel beter dan een dief is iemand die gevonden of geleend
goed opzettelijk niet teruggeeft, zijn schulden niet betaalt of
iemand het verdiende loon onthoudt. Wie gestolen goed aanneemt, koopt of wetens en willens verbergt (heelt), is een heler. „De heler is even slecht als de steler.” Op een dief lijkt ook
ieder die anderen bedriegt, b.v. met valse maten of gewichten,
met vals geld, met slecht werk of slechte waar; wie meer be-

rekent dan geleverd of waarvoor gewerkt is; wie woekerwinst

maakt, d.w.z. wie beter wil worden van de nood van een ander.
— Eveneens zondigt men tegen het eigendomsrecht van een

ander, wanneer men andermans goed door eigen schuld beschadigt of laat bederven.

De zonden tegen de eigendom beginnen in het hart. Wie zich

andermans goed wederrechtelijk wenst toe te eigenen, zondigt
tegen het tiende gebod: „Gij zult niet onrechtvaardig begeren
wat uw naaste toebehoort.”
Wie onrechtmatig andermans goed in bezit heeft, moet het
teruggeven aan de eigenaar of diens erfgenamen. Wanneer de
eigenaar niet kan worden opgespoord, moet men het voor een
goed doel besteden. Wie door eigen schuld schade heeft toegebracht aan het goed van een ander, moet de schade naar
best vermogen herstellen.

Om te overdenken: 1. Waarom moeten we eerbied hebben voor andermans bezit? 2. Welke plichten hebben we tegenover andermans goed?
3. Hoe zondigt men tegen het eigendomsrecht van een ander? 4. Wie
zondigt tegen het tiende gebod?

231. Wat moet iemand doen die een ander schade heeft
toegebracht in zijn bezit?
Wie een ander schade heeft toegebracht in zijn bezit,
moet deze schade naar best vermogen herstellen.
282

Voornemen: Ik zal niet het geringste wegnemen wat mij niet toebehoort, ook thuis niet: „Van klein komt men tot groter!”

Onrechtvaardig goed gedijt niet!

ACHTSTE GEBOD VAN GOD
De menselijke samenleving is alleen dan goed mogelijk, wanneer alle mensen waarheidslievend zijn en eerbied hebben
voor andermans eer. Daarom gebiedt God: „Gij zult tegen
uw naaste niet vals getuigen!”


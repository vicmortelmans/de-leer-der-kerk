(114)
Ons lichaam en ons lichamelijk leven
(

„Weet ge niet dat uw lichaam een tempel is van de heilige
Geest die in u woont en die gij van God hebt ontvangen; ook,
dat gij uzelf niet toebehoort daar ge duur zijt gekocht? Verheerlijkt dus God in uw lichaam!” (1 Cor. 6 : 19, 20).
*

God heeft ons lichaam geschapen, het wonderbaar ingericht
en het levend gemaakt door de ziel. Gods Zoon heeft een men-

selijk lichaam aangenomen. De heilige Geest heeft ons lichaam
in het doopsel geheiligd en tot
Zijn tempel gemaakt. Op de jong:ste dag wil God ons lichaam glorievol doen verrijzen. Daarom
moeten wij eerbied hebben voor
ons lichaam en ons lichamelijk leven.
Wij moeten zorgdragen voor
ons lichaam, ons leven en onze gezondheid, omdat God ons dit alles

heeft toevertrouwd en er ons rekenschap van zal vragen. Wij moeten ons lichaam rein houden, het behoorlijk voeden en kleden;
wij moeten het oefenen, vormen en harden en het rust en ontspanning gunnen.

Wie zijn gezondheid verwaarloost of zonder ernstige reden
in gevaar brengt, zondigt. Onmatigheid in eten, drinken
of roken en overdreven inspanning bij sport kunnen de gezondheid zware schade berokkenen. Voor kinderen en jeugdige personen zijn alcohol en nicotine ook in kleinere hoeveelheden schadelijk. — Zware zonde bedrijft iemand die zijn leven zonder reden op het spel zet. — Een bijzonder zware zonde is het, zichzelf vrijwillig van het leven te beroven. Een zelfmoordenaar matigt zich de rechten van God aan; want alleen
God is heer en meester over leven en dood; zo iemand zegt de
dienst van God op, werpt het kruis weg dat hij met Christus
moet dragen; hij onttrekt zich aan de taak die hij voor zijn
262

medemensen te vervullen heeft en brengt groot lijden over zijn
gezin en zijn familie. En zichzelf stort hij in het eeuwig verderf.
Het lichaam en het leven is niet het hoogste goed. Soms is
het geoorloofd en zelfs geboden, zijn gezondheid, ja zijn leven
op het spel te zetten, b.v. omwille van het geloof of voor het
welzijn van de naaste. Christus zegt: „Niemand heeft grotere
liefde dan hij die zijn leven geeft voor zijn vrienden”
(Joh. 15 : 13).
Om te overdenken: 1. Hoe moeten wij zorgen voor ons lichaam? 2. Hoe
zondigt men tegen de zorg voor zijn gezondheid? 3. Hoe zondigt men tegen de zorg voor zijn leven? 4. Waarom is zelfmoord een bijzonder zware
zonde? 5. Wanneer mag of moet men zijn gezondheid en zijn leven in gevaar brengen?

217, Waarom moeten wij eerbied hebben voor ons lichaam?
Wij moeten eerbied hebben voor ons lichaam, omdat
God het heeft geschapen en geheiligd en het eens glorievol wil doen verrijzen.
218. Waarom moeten wij zorg dragen voor ons leven

en onze gezondheid?
Wij moeten zorg dragen voor ons leven en onze gezondheid, omdat God ons die heeft toevertrouwd en er

ons rekenschap over zal vragen.

219. Wie is Heer en Meester over leven en dood?
Heer en meester over leven en dood is God alleen.
Voornemen: Ik zal mijn gezondheid en mijn leven hoger stellen dan
genot en records.
H. Schrift: „Beter een man die gezond is van leden dan een rijke, geslagen met ziekte” (Eccl. 30 : 14).
Uit het leven van de Kerk: Wie zich vrijwillig van het leven berooft,
mag niet kerkelijk begraven worden.
Opgave: 1. Noem de belangrijkste voorschriften voor je gezondheid.
2. Waardoor brengen veel jonge mensen hun gezondheid schade toe?

263

(115)

Onze geestelijke vermogens
en hoedanigheden

Eens vertelde Jesus de volgende gelijkenis: „Een mens die
naar het buitenland vertrok, riep zijn dienaars en droeg hun
zijn bezittingen over. En aan de één gaf hij vijf talenten, de
ander twee, een derde een; ieder volgens zijn bekwaamheid.
Toen ging hij op reis. Die nu vijf talenten had ontvangen, ging
aanstonds heen, dreef er handel mee en won er vijf andere bij.
Zo ook won hij die er twee ontvangen had, er nog twee bij.
Maar die er één ontvangen had, ging heen, maakte een kuil in
de grond en verborg het geld van zijn heer. Na lange tijd
kwam de heer van die dienaars terug en rekende met hen af.
De ijverigen werden beloond, de luien bestraft”,
(Verg. Mt. 25 : 14-30)
*

Hoger dan de krachten van ons lichaam staan onze geestelijke

vermogens en hoedanigheden, vooral ons verstand, onze wil,
ons geheugen en ons gevoelsleven. Daardoor staan wij mensen

boven alle andere schepselen van deze
wereld. Het zijn buitengewoon kostbare
geschenken van God.
Wij moeten voor onze geestelijke ver-

mogens en hoedanigheden bijzonder
dankbaar zijn, ze ontwikkelen en ze goed

gebruiken. Daarom moeten we naar

school gaan, ijverig leren en ons nauwgezet voorbereiden op de taak die wij
in het leven te vervullen hebben. Wij

moeten ons hart openstellen voor al het ware, schone en goede, luisteren naar onze opvoeders en het voorbeeld van grote
mannen navolgen.
Wie zijn geestelijke vermogens en hoedanigheden uit lichtzinnigheid of gemakzucht verwaarloost, zondigt. Hij minacht daardoor de gaven van God en het is zijn eigen schuld
dat hij later zijn taak in het leven slecht zal vervullen.

264

Om te overdenken: 1. Welke geestelijke vermogens en hoedanigheden
ken je? 2. Waarom zijn deze bijzonder kostbaar? 3. Hoe kunnen we ze
ontwikkelen? 4, Hoe zondigen we tegen het juist gebruik van onze geestelijke vermogens en hoedanigheden?
Voornemen: Niet stompzinnig door het leven gaan, maar waarnemen, oordelen, handelen!
Opgave: 1. Hoe kan ik mijn vrije tijd gebruiken om me verder te ontwikkelen? 2. Hoe kom ik aan goede boeken? 3. Hoe kan ik te weten
komen of een film bevorderlijk is voor mijn geestelijke ontwikkeling?

(116)

Werk en beroep

God had het paradijs geplant en de eerste mens erin geplaatst
om deze tuin van geneugten te bebouwen en in stand te houden. Nadat God Eva gevormd had en haar aan Adam had gegeven als zijn hulp, zegende Hij de mensen en sprak: „Bevolkt
de aarde en onderwerpt haar. Heerst over de vissen der zee, de
vogels in de lucht en over alle levende wezens die zich op aarde bewegen” (Verg. Gen. l en 2).
*

Reeds vóór de zondeval heeft God aan de mens de opdracht
gegeven, de aarde te bebouwen en aan zich te onderwerpen.

Wij moeten onze lichamelijke en geestelijke vermogens gebruiken om de schatten en krachten
van de aarde aan ons dienstbaar

te maken. God wil dat wij werken.
Door ons werk mogen we deelne-

Ei

men aan de werkzaamheid van

ak EN 5
.

| CJ |
RON
Ee \

'

lha}

God.
Het werk brengt ons zegen voor
AN
tijd en eeuwigheid. Het geeft ons &UMENIER.
en anderen het dagelijks brood en
S%E89/ Ul|
brengt ons tot welstand; het
brengt onze vermogens tot ontplooiing en houdt onze geest en
ons lichaam gezond; het vrijwaart ons tegen verveling en ontevredenheid en beschermt ons tegen veel bekoringen en zon265

den; het is een bron van vreugde en verdient voor ons een
hemelse beloning.

Sinds de zondeval is het werk niet alleen een lust meer,
maar ook een last. God heeft gezegd: „In het zweet van uw

aanschijn zult ge uw brood eten” (Gen. 3 : 19). Toch moeten
we ijverig en volhardend werken. Moeizaam werk is een deel
van de beproevingen die wij op aarde moeten doormaken en
een heilzame boete voor onze zonden.
De mensen werken in verschillende beroepen. Wij moeten
het beroep kiezen dat God voor ons aanwijst door onze vermogens, bekwaamheden, geneigdheid en levensomstandigheden. Om het juiste beroep te leren kennen moeten we God om
Zijn verlichting bidden, ons nauwgezet onderzoeken en onze
ouders, leraars en experts om raad vragen.
Ons voornaamste beroep is: God te verheerlijken. Dit beroep kunnen wij steeds vervullen ook wanneer we ziek of werkloos zijn.
Om te overdenken: 1. Wat heeft God ons opgedragen door Zijn woorden:
„Onderwerpt de aarde”? 2. Welke zegen brengt ons werk ons voor tijd
en eeuwigheid? 3. Sinds wanneer is het werk moeizaam en lastig geworden? 4. Waarom moeten we werken ook wanneer het lastig is? 5. Waarop
moeten we letten bij de keuze van een beroep? 6. Wat is ons hoogste beroep?

220. Waarom moeten wij werken?
Wij moeten werken, omdat God het wil en omdat werk
ons zegen brengt.
Voornemen: Ik zal op school en thuis ijverig en nauwgezet werken.
Wanneer ik me er nu aan wen, lui en slordig te zijn, leer ik misschien nooit meer goed werken!
H. Schrift: „Ieder moet werken om met eigen handen de kost te ver-

dienen en iets over te houden om het weg te schenken aan wie er behoefte aan heeft” (Ef. 4 : 28).
Spreekwoorden: IJver brengt brood, luiheid nood! — Lediggang is
des duivels oorkussen! — God geeft ons de noten maar we moeten
ze zelf kraken!
Regel voor de beroepskeuze: Kijk in jezelf, kijk rondom je, vraag
en bid!

266

(117)

De zorg voor ons eeuwig heil

Een student vertelde eens aan de heilige Philippus Neri dat hij
vlak voor een examen stond en hoopte dat hij het goed zou
maken. De heilige informeerde naar zijn verdere plannen. De
jongeman antwoordde: „Ik wil advocaat worden: alle mensen zeggen dat ik voor dit beroep als geknipt ben!” — „En
dan?” — „Dan zal ik als advocaat naam maken; dan kan ik

trouwen en een huisgezin opzetten en een rijk man worden!”

— „En dan?” — „Tenslotte hoop ik dan aan de rechtbank

van Rome een hoge betrekking te krijgen!” — „En dan?” —
„Dan zal ik op een zekere dag met een hoog pensioen gaan

rusten!” — „En dan?” — „Dan? Ja, dan zal ik wel eens moe-

ten sterven!” Toen trok de heilige de jongeman dicht naar
zich toe en fluisterde hem zachtjes in zijn oor: „En dan?” —
De jongeman heeft dit gesprek nooit meer vergeten.
+

Ons eeuwig heil is belangrijker dan alle aardse goederen.
Christus zegt: „Zoekt eerst het rijk Gods en zijn gerechtigheid!” (Mt. 6 : 33). Daarom moet alles wat wij op aarde doen,
dienstbaar zijn aan ons eeuwig heil:
ons denken en streven, ons bidden en

werken, ons eten en drinken, ons spel
en onze ontspanning.

Wij mogen ons eeuwig heil niet in N
gevaar brengen. Daarom mogen we
voor ons aards geluk niet zó bezorgd
zijn dat onze ziel daardoor schade
lijdt. Wij moeten de neiging tot het
kwaad in ons zelf bestrijden en overwinnen. Wij moeten zelfs bereid zijn
liever geld en goed, eer en vrijheid, ja
zelfs ons leven te verliezen dan ons ecuwig heil op het spel te zetten. Christus

zegt: „Wat baat het de mens zo hij heel de wereld wint, maar

schade lijdt aan zijn ziel?” (Mt. 16 : 26).

267

Om onze driften te leren beteugelen moeten we ons oefenen in de zelfbeheersing. Wij moeten b.v. dikwijls afstand
doen van iets geoorloofds. Wie zich laat leiden door zijn driften, zet voor de duivel de toegang naar zijn ziel open. Er is

geen christelijk leven mogelijk zonder zelfbeheersing.
Om ons eeuwig heil te bereiken moeten we leven als kinderen van God. We moeten de zonde nauwgezet vermijden en
door onze goede werken verdiensten verzamelen voor de he-

mel.

Om te overdenken: 1. Waaraan moet alles wat wij op aarde doen dienstbaar zijn? 2. Wanneer zijn we op een verkeerde manier bezorgd voor ons
aards geluk? 3. Waartoe moeten we zelfs bereid zijn wegens ons eeuwig
heil? 4, Waarom moeten wij ons oefenen in zelfbeheersing? 5. Wat
moeten we doen om ons eeuwig heil te bereiken?

221. Met welke woorden spoort Jesus ons aan, vooral
te zorgen voor het eeuwig heil van onze ziel?
Jesus zegt: „Wat baat het de mens zo hij heel de we-

reld wint, maar schade lijdt aan zijn ziel?”

Voornemen: Voor belangrijke beslissingen zal ik mezelf afvragen:
„Wat is bevorderlijk voor mijn eeuwige zaligheid?”
H. Schrift: „Het is beter voor u, verminkt of kreupel het Leven bin-

nen te gaan dan met twee handen of twee voeten geworpen te worden in het heïse vuur! ” (Mt. 18 : 8). — „Weet gij niet, dat de wedlapers in het renperk wél allen lopen, maar dat slechts één de prijs
behaalt? Loept dan zó dat ook gij hem moogt winnen!”
(1 Cor. 9 7 24).
Oefeningen in zelfbeheersing: Bij het wekken terstond opstaan —
niet iedere pijn meteen laten merken — rustig blijven ook al ben je
erg kwaad — als je erge dorst hebt niet meteen drinken — als moeder roept meteen ophouden met spelen — als moeder roept midden
in een spannend verhaal kunnen ophouden met lezen — iets heel
interessants niet meteen doorvertellen. — Naem zelf nog eens andere
oefeningen in zelfbeheersing!

268

(118)
Lichaam en leven van onze naaste
In het jaar 1619 nam de heilige Vincentius a Paulo de zielzorg in de Parijse gevangenissen op zich. Toen hij de verschrikkelijke ellende van de gevangenen zag, zorgde hij eerst
voor hun lichamelijk welzijn. Hij
bracht hen allen soep, maakte de
verwaarloosde cellen schoon, ver-

bond de etterende wonden en zorgde ervoor dat zieken van hun ketenen bevrijd en naar een ziekenhuis
gebracht werden.
%

Het lichaam en het leven van iedere mens zijn kostbaar in de ogen
van God. Daarom moeten wij ook
eerbied hebben voor het lichaam en het leven van onze naaste
en bedacht zijn op zijn lichamelijk welzijn.
Een bijzondere zorg zijn wij verschuldigd aan mensen die
zich in lichamelijke nood bevinden. Wij moeten de zeven lichamelijke werken van barmhartigheid beoefenen: hongerigen te eten en dorstigen te drinken geven, naakten kleden,

vreemdelingen onderdak verschaffen, gevangenen vrijmaken,
zieken bezoeken, doden begraven. Volgens deze werken zal
Christus ons op de jongste dag oordelen (Verg. Mt. 25 : 3446).
Een zonde tegen het leven van de naaste bedrijft iemand
die zich niet bekommert over zijn naaste wanneer deze in nood
verkeert; of iemand die zijn naaste onrechtvaardig slaat of
verwondt, hem schade toebrengt aan zijn gezondheid en het
leven van de naaste in gevaar brengt. Men zondigt ook tegen het leven van de naaste wanneer men door beledigende,
onrechtvaardige of harde behandeling zijn leven verbittert of
verkort. Wie onrechtmatig een mens doodt, bedrijft een wraakroepende zonde. God zei tegen Kain: „Het bloed van uw broeder roept luid tot mij vanaf de aarde!” (Gen. 4 : 10).
God wil niet dat wij ons weerloos prijsgeven aan onrecht-

matige aanvallen. Daarom mag ieder bij rechtmatige nood-

269

weer (d.i. noodzakelijke zelfverdediging) zichzelf en anderen
verdedigen en daarbij de aanvaller zelfs verwonden of doden
wanneer dat nodig is. — De overheid mag ernstige misdrijven
met de dood bestraffen. — Soldaten mogen in een rechtvaardige oorlog vijandelijke soldaten doden.
Wie een ander schade toegebracht heeft aan zijn gezondheid, hem onrechtmatig gewond of gedood heeft, moet de
schade die hij hem of zijn gezin heeft berokkend, naar best
vermogen herstellen.
Dieren mogen wij doden wanneer dat nodig of nuttig is.
Maar we mogen hun geen onnodige pijn doen. Wie moedwillig een dier pijn doet, bedrijft een zonde. Wij moeten eerbied
hebben voor alles wat leeft, omdat alle leven van God komt.

Om te overdenken: 1. Waarom moeten wij eerbied hebben voor het
lichaam en het leven van onze naaste? 2. Voor welke mensen moeten wij
een bijzondere zorg hebben? 3, Wie doet een zonde tegen het leven van

zijn naaste? 4. In welke gevallen is het geoorloofd iemand te doden? 5.
Wat moet iemand doen die zijn naaste schade berokkend heeft naar leven
of gezondheid?

222. Noem de zeven lichamelijke werken van barmhartigheid.
De zeven lichamelijke werken van barmhartigheid zijn:
hongerigen te eten en dorstigen te drinken geven, naak-

ten kleden, vreemdelingen onderdak verschaffen, ge-

vangenen verlossen, zieken bezoeken en doden begraven.
Voornemen: Wanneer ik mijn brood opeet, zal ik opletten of misschien iemand vlak naast mij honger lijdt.
H. Schrift: „Laat ons weldoen aan allen maar het meest aan de huisgenoten van het geloof” (Gal. 6 : 10). — „Zalig de barmhartigen,
want zij zullen barmhartigheid ondervinden” (Mt. 5 : 7).
Uit het leven van de Kerk: Voor het welzijn van noodlijdenden zorgen verschillende kloostercongregaties en ook sociale verenigingen
zoals armbesturen en Vincentius-vereniging.

270

Opgave: 1. Welke lichamelijke werken van barmhartigheid ken je
buiten de zeven genoemde? 2. Waar moet men bij een ziekenbezoek
op letten? 3. Welke werken van barmhartigheid verrichtten: a) Tobias, b) de weduwe van Sarepta, c) de christenen in de eerste gemeente van Jerusalem? Zoek andere voorbeelden in de heilige
Schrift! 4. Welke zonden tegen het vijfde gebod kunnen er gebeuren: a) bij het spel, b) bij sport, c) op straat in het verkeer?

(119)

De zorg voor het eeuwig heil
van de naaste

Toen de heilige Johannes Bosco nog maar een jongen was,
nodigde hij soms op zondagen de mensen van zijn dorp uit voor
een voorstelling. Hij trad dan als koorddanser op en amuseerde de mensen met zijn kunststukjes tot de zon onderging en het Angelus luidde. Als tegenprestatie eiste hij
van zijn toeschouwers dat ze samen
met hem de rozenkrans baden. Zo
bracht hij ze tot het goede en hield
hij ze ervan af, de dag des Heren te
ontwijden.
#

Gods Zoon is mens geworden en aan
het kruis gestorven, opdat alle mensen het eeuwig heil zouden bereiken.

Daarom moeten ook wij bedacht zijn

op het heil van onze naaste. Paulus
spoort ons aan: „Gij moet u tot elkaar getrokken voelen zoals
ook Christus zich onzer heeft aangetrokken tot verheerlijking
van God” (Rom. 15 : 7).

Wij kunnen onze medemensen op de weg naar God helpen
door gebed, door een goed woord, door ons voorbeeld en
door onze daad. De Kerk beveelt ons de zeven geestelijke werken van barmhartigheid aan: zondaars terechtwijzen, onwetenden onderwijzen, twijfelenden goede raad geven, bedroefden troosten, lastige mensen geduldig verdragen, mensen die
ons beledigen graag vergeven, voor levenden en doden bidden.
271

Veel mensen zondigen tegen de zorg die wij moeten hebben
voor het zieleheil van de naaste. Want velen laat het koud of
hun medemensen goede of slechte wegen bewandelen. — Anderen geven zelfs aanleiding tot zonde: ze voeren verkeerde
gesprekken, geven een slecht voorbeeld, lenen slechte boeken
uit of nemen anderen mee naar slechte gezelschappen. — Velen maken zich schuldig aan vreemde zonden: ze verhinderen
de zonden van anderen niet hoewel zij dat zouden kunnen
doen, doen er het zwijgen toe, loven hen of helpen hen er zelfs
bij. — Nog zwaarder zonde begaat iemand die een ander met
opzet tot zonde verleidt. Wie zijn naaste tot doodzonde verleidt, bedrijft een verschrikkelijke zonde. Jesus zegt: „Wie

ergernis geeft aan een van deze kleinen die in mij geloven,
het ware hem beter dat hem een zware molensteen om de hals
werd gehangen en hij in de diepte der zee verdronk” (Mt. 18 :
6). lemand tot zonde verleiden noemen wij: ergernis geven.
Wie zijn naaste schade berokkend heeft naar zijn ziel, moet
deze schade naar best vermogen herstellen. Hij moet proberen, hem door woorden en goed voorbeeld weer op de goede
weg te brengen. In elk geval moet hij veel voor hem bidden.
Om te overdenken: 1. Waarom moeten wij bedacht zijn op het heil van
onze medemensen? 2. Hoe kunnen wij anderen helpen op de weg naar
God? 3. Wie zondigen tegen het zieleheil van hun naaste? 4. Hoe kan
men de schade weer proberen goed te maken, wanneer men iemand
schade berokkend heeft naar de ziel?

223. Noem de zeven geestelijke werken van barmhartigheid.

De zeven geestelijke werken van barmhartigheid zijn:
zondaars terechtwijzen, onwetenden onderwijzen, twijfelenden goede raad geven, bedroefden troosten, las-

tige mensen geduldig verdragen, mensen die ons beledigen graag vergeven, voor levenden en doden bidden.

272

224, Met welke woorden waarschuwt Jesus ons, aan
onze naaste geen aanleiding tot zonde te geven?

Jesus zegt: „Wie ergernis geeft aan een van deze kleinen die in mij geloven, het ware hem beter dat hem
een zware molensteen om de hals werd gehangen en
hij in de diepte der zee verdronk.”
225. Wat moet iemand doen als hij zijn naaste naar
ziel of lichaam schade berokkend heeft?
Wie zijn naaste naar ziel of lichaam schade berokkend
heeft, moet deze schade naar best vermogen herstellen.
Voornemen: Welke geestelijke werken van barmhartigheid kan ik
vandaag verrichten?
H. Schrift: „Laat ons elkaar gadeslaan om ons te prikkelen tot liefde

en goede werken” (Hebr. 10 : 24).
Uit de leer van de heiligen: „Een gram goed voorbeeld heeft meer
invloed dan een ton woorden” (Franciscus van Sales).
Andere geestelijke werken van barmhartigheid: Iemand afhalen
om mee naar de mis of het lof te gaan — aansporen om te gaan
biechten of te communiceren — propaganda maken voor goede tijdschriften — goede boeken uitlenen — anderen plezier doen door hen
te bezoeken, met hen te spelen of hun ontspanning te bezorgen —
iemand in contact brengen met goede mensen — kleine kinderen
over God vertellen — iemand uitnodigen om lid te worden van een
jeugdvereniging.
Opgave: 1. Wat doe je wanneer een van je kameraden een slecht
tijdschrift leest? — wanneer iemand terechtgekomen is in slecht
gezelschap? 2. Wat kun je doen voor het zieleheil van de heidenen?
3. Zoek in de heilige Schrift voorbeelden van de zeven geestelijke
werken van barmhartigheid.

273

ZESDE EN NEGENDE GEBOD VAN GOD
De grote waarde van huwelijk en kuisheid beschermt God
door het zesde en negende gebod: „Gij zult geen onkuisheid
doen!” — „Gij zult geen onkuisheid begeren!”


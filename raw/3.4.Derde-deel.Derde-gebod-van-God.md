(103)
Het bijwonen van de heilige mis
op zon- en feestdagen
„De dag des Heren vieren wij met grote eerbied en plechtigheid, omdat op die dag de Verlosser als een stralende zon uit
de dood is verrezen nadat Hij de duisternis van de hel had
verdreven; deze dag wordt zondag genoemd, omdat Christus,
de opgaande zon der gerechtigheid, hem verlicht” (Ambrosius).

hd

Op een zondag is Christus onze Heer glorievol van de doden
verrezen; op een zondag heeft Hij Zijn heilige Geest gezonden. Daarom vieren de christenen sinds de dagen van de apostelen de zondag, niet de sabbath zoals de
Joden. De zondag herinnert ons aan de
nieuwe schepping die met de verrijzenis
van Christus begonnen is. Hij wordt ook
de „dag des Heren” genoemd.
(Verg. Opb. 1 : 10).

Op de feestdagen viert de Kerk de
verschillende geheimen van onze verlossing en de gedachtenis van Maria en
van andere heiligen. Het oudste en het
grootste feest is het Paasfeest, de dag
van de verrijzenis van Christus.

De belangrijkste feesten zijn de geboden feestdagen; alle
gelovigen moeten die meevieren. De Kerk schrijft voor in het
eerste gebod van de heilige Kerk: „Gij zult de verplichte feestdagen vieren als zondag.”
Op de zondagen en de geboden feestdagen komen we bijeen
om gezamenlijk het heilig misoffer op te dragen. Op zo’n dag
moeten allen samenkomen om de blijde boodschap te aanho239

ren, met eerbied en aandacht de heilige mis bij te wonen en,

zo het mogelijk is, het Lichaam des Heren te ontvangen. Zo
staat in het tweede gebod van de heilige Kerk: „Gij zult op
zondagen en verplichte feestdagen de heilige mis bijwonen.”
Dit gebod geldt voor iedereen die de leeftijd van zeven jaar
bereikt heeft. Alleen ernstige redenen kunnen ervan ontslaan:
ziekte en ziekenverpleging, zondagsdienst bij het werk en al
te grote afstand van de kerk, vooral bij slecht weer.
Wie zonder ernstige redenen de zondagsmis niet bijwoont,
begaat een zware zonde. Ook zondigt men wanneer men te
laat komt, vrijwillig verstrooid is of de heilige dienst stoort. —
Wie de heilige mis volgt over de radio of de televisie, voldoet
daarmee niet aan zijn zondagsplicht.
Wij moeten ’s zondags ook naar de preek luisteren om zodoende ons geloof steeds beter te leren kennen en er blij naar
te leven. Jesus zegt: „Wie uit God is, luistert naar de woorden van God” (Joh. 8 : 47). °s Middags of ’s avonds zullen

we ook het lof of de vespers bijwonen.
De zondagsmis is het hoogtepunt van heel de week. De parochie als gemeenschap en ieder afzonderlijk bieden dan aan
God door Christus hun lof en dank aan en ontvangen genade,
vreugde en kracht voor het leven van iedere dag.
Om te overdenken: 1. Waarom vieren we de zondag? 2. Wat viert de
Kerk op de teestdagen? 3. Wat is het oudste en grootste feest? 4, Hoe
luidt het eerste gebod van de heilige Kerk? 5. Hoe wordt op zondagen
en feestdagen de gedachtenis gevierd van onze Verlosser? 6. Hoe

luidt het tweede gebod van de heilige Kerk? 7. Noem enkele redenen
die ons ontslaan van het bijwonen van de zondagsmis? 8. Wanneer
zondigt men tegen het tweede gebod van de heilige Kerk? 9. Waarom
moeten we ’s zondags ook naar de preek luisteren?

205. Waarom vieren we de zondag als de dag des Heren?
We vieren de zondag als de dag des Heren, omdat
Christus op een zondag verrezen is en op een zondag
de heilige Geest gezonden heeft.
Voornemen: De zondagsmis zal voor mij steeds het voornaamste
uur van de week zijn! — Wanneer ik ’s zondags niet naar de

240

heilige mis kan gaan, bid ik thuis de misgebeden en probeer mij
zo met de heilige mis in de kerk te verenigen. — Voordat ik een betrekking aanneem, zal ik zo nodig navragen of ik ’s zondags de heilige Mis kan bijwonen.
Gesprek over het geloof: Een kind zegt: „Mijn ouders zijn tegen
het geloof en laten mij niet naar de mis gaan. Wat moet ik doen?” —
Wij antwoorden: „Vraag ze zo vriendelijk mogelijk of je toch mag.
Verhinderen ze je dan toch nog om naar de kerk te gaan, dan doe je
geen zonde. Maar je doet ook geen zonde als je stilletjes tóch gaat.”
— Sommige mensen zeggen: „Ik bid ’s zondags liever in Gods
vrije natuur!” — Wij antwoorden: „Bidden in Gods vrije natuur
is goed. Maar God vraagt van ons, dat wij Hem op zon- en feestdagen vooral eren door gemeenschappelijk het heilig Misoffer mee
te vieren. Daartoe verplicht de Kerk ons in naam van onze Heer
Jesus Christus. Wie hieraan niet deelneemt, minacht Gods wil, het
offer van Christus en het gebod van de Kerk.” — Sommige mensen zeggen: „Ik heb geen tijd om ’s zondags naar de kerk te
gaan!” — Wij antwoorden: „Een week heeft 168 uren. Wanneer je
daarvan niet één uur voor God kunt vrijmaken, toon je daardoor
dat je niet veel om God geeft.”
Dagen van devotie zijn dagen waarop de Kerk graag ziet dat wij het
heilig Misoffer bijwonen, zonder dit echter te verplichten.
Spreekwoord: Zoals je zondag is, zo is je sterfdag!
Opgave: 1. Waarom ga je 's zondags naar de heilige mis? 2, Hoe
kun je eraan meehelpen dat ook andere kinderen naar de zondagsmis gaan? 3. Welke dagen zijn bij ons geboden feestdagen? 4. Welke
dagen zijn alleen maar wereldlijke feestdagen?

(104)

De zondagsrust

Toen God op de berg Sinaï het bevel gaf om de zondag te
heiligen, deed Hij dat met de volgende woorden: „Zes dagen
kunt ge werken en al uw arbeid verrichten, maar de zevende
dag is een sabbath voor God, uw Heer; dan moogt ge geen
arbeid verrichten; gijzelf noch uw zoon of uw dochter, noch
uw slaaf, uw slavin noch de vreemdeling die binnen uw poorten woont” (Ex. 20 : 9, 10).

241

De zon- en feestdagen moeten rustdagen zijn. Op deze dagen

moeten we geen werk doen dat we op werkdagen verrichten.
Zwaarder lichamelijk werk („slafelijk werk”) is op zondag

verboden. Dat mag alleen wanneer
het dringend nodig is.
Op zon- en feestdagen moeten
we nieuwe krachten opdoen. Ons
) lichaam en onze ziel moeten zich
ontspannen, onze ziel moet zich
met hogere dingen bezighouden.
We kunnen b.v. goede boeken of
tijdschriften lezen, ons bezighouden met iets moois waarvoor we
door de week geen tijd hebben.
Op zon- endae moeten we graag bij elkaar zijn. Het
is mooi wanneer het gezin gezamenlijk naar de heilige mis

gaat, gezamenlijk eet en gezamenlijk zijn ontspanning neemt.

Wij moeten ook tijd hebben voor onze familieleden, vrienden
en bekenden, vooral voor de zieken en verlatenen.

Wanneer wij op zon- en feestdagen zonder ernstige reden
zwaarder lichamelijk werk verrichten of door anderen laten
verrichten, zondigen we tegen de zondagsrust. De zondag
wordt ontheiligd door onmatig drinken, overdreven sportbeoefening en overmatig amusement. Wanneer men op zaterdagavond tot diep in de nacht uitgaat, brengt men de christelijke
viering van de zondag in gevaar.

Om te overdenken: 1. In welke gevallen mag men op zondag „slafelijk
werk” verrichten? 2. Waarvoor moeten we de zondag gebruiken? 3. Hoe
kunnen wij op zondag de gezinsband versterken? 4. Waardoor wordt de
zondag ontheiligd?

206. Welk werk is op zon- en feestdagen verboden?
Op zon- en feestdagen is zwaarder lichamelijk werk
verboden voorzover het niet dringend noodzakelijk is.
Voornemen: De zondag behoort aan God toe. Ik zal de zondag niet
ontwijden door zucht tot vermaak.
Opgave: 1. Hoe kan men ’s zaterdags in het gezin de viering van de
zondag voorbereiden: a) welke werkzaamheden kunnen van te voren

242

verricht worden? b) hoe kunnen we ons innerlijk in de stemming
van de zondag brengen? 2. Hoe kan in het gezin de zondag mooi
worden doorgebracht? Hoe kan ik daaraan meehelpen?

(105)
Heilige dagen en heilige tijden
A. DE CHRISTELIJKE WEEK

De eerste en voornaamste dag van de week is de zondag. Op

deze dag is Christus, onze Verlosser en Heer, van de doden

verrezen. Op zondag komen wij bij elkaar om in de heilige
eucharistie de gedachtenis te vieren van de dood en de verrijzenis van onze Heer Jesus Christus. De viering van de zondag geeft ons de kracht om door de week als kinderen van
God te leven.
Op donderdagavond denken we aan de doodsangst van Jesus in de Hof van Olijven. Vrijdags gedenken we Zijn lijden
en sterven. Ín sommige streken worden daarom de klokken
geluid om ons op te roepen tot gebed.
B.

HET KERKELIJK JAAR

Het kerkelijk jaar heeft twee feestkringen: de kerstkring en
de paaskring. Tussen deze kringen liggen de gewone zondagen.
De kerstkring
We bereiden ons op het Kerstfeest voor door de advent. „Âd-

vent” betekent „komst”. In de advent herinnert de Kerk ons

aan de komst van Christus op de jongste dag en aan Zijn eerste komst in Bethlehem. De adventstijd bestaat uit vier zonda-

gen. De liturgische kleur is paars.
De kersttijd heeft twee voorname feesten. Op Kerstmis (25 december) vieren we de geboorte
van onze goddelijke Verlosser. Op
het feest van de Verschijning des
Heren (6 januari) verheugen we
er ons over dat Christus, de Ko-

ning van de wereld, aan alle volkeren verschenen is. De kersttijd

sluit met het feest van Jesus’ Doopsel in de Jordaan (13 januari). Veertig dagen na Kerstmis (2 februari) is het feest
van Jesus’ Opdracht in de tempel ofwel: Maria Lichtmis
(kaarsenwijding). Op deze feesten is de liturgische kleur wit.
De tijd vanaf de Verschijning van Christus tot aan de Voor-

vasten bestaat uit twee tot zes weken, de „zondagen na de Ver-

schijning des Heren”. Op deze zondagen is de liturgische
kleur groen.

De paaskring
Op het Paasfeest bereiden we ons voor door de voorvastentijd
en de vastentijd. De liturgische kleur tot aan woensdag in de
Goede Week is paars, behalve op de heiligenfeesten. In de
vastenmissen is er geen gloria en voor de zegen zegt de priester niet: „Ite missa est’ maar: „Benedicamus Domino”. In

heel deze tijd blijft het Alleluja achterwege.
De voorvastentijd begint negen weken voor pasen. Hij duurt
van zondag Septuagesima tot en met dinsdag voor Aswoensdag.
De vastentijd duurt veertig dagen. Hij begint met Aswoensdag
en sluit met Paaszaterdag. In deze tijd werden vroeger de
katechumenen (doopcandidaten) voorbereid op het doopsel;
gelovigen die bepaalde zware zonden bedreven hadden, deden
openbare boete. Wij moeten in deze tijd ons geloof verdiepen, ons bekeren van onze zonden en ons leven vernieuwen.
De Kerk nodigt de gelovigen uit, te bidden, te vasten en aalmoezen te geven, naar de lijdensmeditaties te luisteren en ijve-

rig de sacramenten te ontvangen.
Op Aswoensdag ontvangen wij het askruisje; de Kerk her-

innert er ons aan dat we eens moeten sterven en spoort ons

aan tot boete.
Veertien dagen voor pasen is het Passiezondag. Met deze
dag begint de passietijd (lijdenstijd). Gedurende de passietijd
zijn in de kerken de kruisbeelden en heiligenbeelden op het altaar met een paarse doek bedekt.
Met Palmzondag begint de Goede Week. Op Palmzondag
houden we de palmprocessie ter herinnering aan Jesus’ in-

tocht in Jerusalem en huldigen we Christus, onze Koning.
244

Op Witte Donderdag herdenken we het laatste avondmaal
waarbij Christus de heilige eucharistie heeft ingesteld. Op deze dag mag in iedere kerk slechts één priester het heilig Misoffer opdragen; de overige priesters en de gelovigen nemen
aan dit Misoffer deel en ontvangen het Lichaam des Heren
zoals eens de apostelen bij het laatste avondmaal. Na het gloria
verstommen de klokken en het orgel. De liturgische kleur van
Witte Donderdag is wit.
Op Goede Vrijdag vieren we de gedachtenis van het lijden

en de dood van onze Heer Jesus Christus en Zijn overwinning

op de machten van de duisternis. Het lijdensverhaal wordt ge-

zongen of voorgelezen; dan worden de smeekgebeden voor

alle mensen gebeden. Daarna wordt het kruis ontbloot en ver-

eerd; we huldigen Christus, onze Verlosser, de overwinnaar

van zonde en dood. Tenslotte ontvangen priesters en gelovigen het Lichaam des Heren. De liturgische kleur van deze dag

is zwart.

Het Paasfeest begint met de viering van de paasnacht. Vóór
de kerk worden het nieuwe licht en de paaskaars gewijd. Dan
wordt de brandende paaskaars, het symbool van de verrezen
Christus, de donkere kerk binnengedragen, de kaarsen van de
priesters en gelovigen ontvangen het nieuwe licht van de paaskaars en de diaken verkondigt in een plechtig gezang (Exultet)
de boodschap van deze waarlijk blijde nacht. Daarna worden
de lessen gezongen, de priester wijdt het doopwater en de parochie hernieuwt de doopbeloften. Dan wordt de Paasmis opgedragen; met feestelijke jubel vieren wij de gedachtenis van
onze verlossing. Bij het gloria weerklinkt het orgel en luiden
de klokken. Na het epistel wordt het paas-alleluja ingezet. Het
Paasfeest is het grootste feest. De liturgische kleur van het
Paasfeest en van heel de paastijd is wit.
Veertig dagen na Pasen vieren we het feest van de Hemelvaart des Heren. Omdat Christus op deze dag van de aarde is
weggegaan, wordt na het evangelie van de hoogmis de paaskaars gedoofd, — Hemelvaart wordt voorafgegaan door drie
biddagen, die we kruisdagen noemen.
Vijftig dagen na Pasen vieren we het Pinksterfeest. Op deze
dag heeft Christus Zijn heilige Geest over Zijn Kerk gezonden
245

en de genaden van Zijn verlossing over haar uitgestort. Het
Pinksterfeest is de voltooiing van de paasviering. De liturgische kleur van het Pinksterfeest en van de pinksterweek is
rood.
Zaterdag na Pasen wordt de paastijd gesloten. De tijd vanaf de eerste zondag na Pinksteren tot aan het einde van het
kerkelijk jaar bestaat uit 24 tot 28 zondagen, de „zondagen

na Pinksteren”. Op deze zondagen is de liturgische kleur
groen.

Verdere feesten
Op zondag na Pinksteren vieren wij het feest van de Allerheiligste Drievuldigheid, op de donderdag die daarop volgt
Sacramentsdag, op de tweede vrijdag daarna het feest van het
Heilig Hart van Jesus en opde laatste zondag van oktober het
feest van Christus Koning.
De voornaamste Maria-feesten zijn: de Onbevlekte Ontvangenis van Maria op 8 december, Maria’s Geboorte op 8 september, Maria Boodschap op 25 maart en het feest van Maria’s
Tenhemelopneming op 15 augustus.
Andere belangrijke heiligenfeesten zijn: het feest van de
heilige Jozef op 19 maart, het feest van Johannes de Doper
op 24 juni, het feest van de heilige apostelen Petrus en Paulus op 29 juni en het feest van Allerheiligen op 1 november.
— Op twee novemberis het Allerzielen-dag.
Bovendien viert elk diocees en iedere parochie het feest

van haar kerkwijding en van haar patroonheilige.

(106)

De kerkelijke vasten

Na de doop in de Jordaan werd Christus door de Geest naar
de woestijn geleid om door de duivel te worden bekoord. En
nadat Hij veertig dagen en veertig nachten had gevast, kreeg
Hij honger. De bekoorder naderde Hem en zeide: „Indien gij

Gods Zoon zijt, zeg dan dat deze stenen brood moeten wor-

den!” Jesus antwoordde: „Niet van brood alleen leeft de
mens, doch van ieder woord dat komt uit de mond van God!”
(Mt. 4 : 1-4).
+

246

Volgens het voorbeeld van Christus en van de heiligen vasten ook wij, christenen. Wij eten minder om onze geest vrijer
te kunnen richten op God; wij laten iets geoorloofds achterwege om ons te verenigen met het of-

fer van Christus en daardoor boete te
doen voor onze zonden; wij willigen
goede en geoorloofde verlangens niet in
om zodoende onze verkeerde neigingen
te verzwakken. — In de vastentijd bidt
de Kerk: „Door het vasten van het li-

chaam onderdrukt Gij de zonde, verheft
Gij onze geest en schenkt Gij kracht en
loon” — Wat wij door ons vasten besparen, moeten we aan de armen ten

goede laten komen.
Om de gelovigen er toe te brengen dat zij ook vasten, heett
de Kerk het kerkelijk vastengebod uitgevaardigd. Het derde
gebod van de heilige Kerk zegt: „Gij zult op onthoudingsdagen geen vlees gebruiken en op vastendagen vasten.”
Op vastendagen mag men slechts éénmaal per dag een volle
maaltijd gebruiken en moet men ’s avonds en °s morgens minder eten dan gewoonlijk. Welke dagen vastendagen zijn, wordt
door de bisschoppen bekend gemaakt. In Nederland zijn het:
Aswoensdag en alle vrijdagen van de vasten, verder alle quatertemper-vrijdagen en de vigilies vóór Kerstmis en vóór Maria
Tenhemelopneming. In België zijn het Aswoensdag, Goede
Vrijdag en de vigilie van Maria Tenhemelopneming. In de
vastentijd willen wij ons door het vasten voorbereiden op de
viering van het lijden en de verrijzenis van Christus.
Iedere katholiek van 21 tot 59 jaar is verplicht op de voorgeschreven dagen te vasten.
Op onthoudingsdagen moeten wij ons onthouden van het
gebruik van vlees. Onthoudingsdagen zijn alle vastendagen
en verder alle vrijdagen van het jaar. In België ook alle
woensdagen van de vasten. Wij brengen het offer van geen
vlees te gebruiken, om daardoor de dood van Christus te gedenken.
247

ledere katholiek die zeven jaar is of ouder moet zich op
onthoudingsdagen van vlees, spek en jus uit vlees onthouden.
Krachtens pauselijke volmacht verlenen de bisschoppen aan
verschillende personen dispensatie in het vasten- en onthoudingsgebod. Dit wordt ieder jaar bij het begin van de vasten
bekend gemaakt.
Wie twijfelt of hij onder deze bepalingen valt of wie meent
daarbuiten geldige reden te hebben om van vasten- of onthoudingswet ontslagen te zijn, overlegge met de pastoor of
zijn biechtvader. Zieken en personen met een zwakke gezondheid mogen zich houden aan de raad van hun dokter.
Om te overdenken: 1. Wat moeten wij doen met het geld dat wij door
het vasten besparen? 2. Hoe luidt het derde gebod van de heilige Kerk?
3. Op welke dagen moet men vasten? 4. Wie moet vasten? 5. Wie zijn
van het vasten ontslagen? 6. Waarom eten wij op vrijdagen geen vlees?
7. Wie moeten zich op vrijdag van vlees onthouden? 8. Wie is hiervan
ontslagen?

207. Waartoe verplicht de Kerk op vastendagen?
Op vastendagen mag men slechts éénmaal per dag een
volle maaltijd gebruiken en moet men ’s morgens en
’s avonds minder eten dan gewoonlijk.
208. Waartoe verplicht de Kerk ons op onthoudingsdagen?
Op onthoudingsdagen mag men geen vlees, spek en jus

uit vlees gebruiken.

209. Welke zegen schenkt God ons door het vasten?
Door het vasten van het lichaam beteugelt God de ondeugden, verheft Hij onze geest en schenkt Hij ons
kracht en beloning.
Voornemen: Op vrijdagen en vastendagen zal ik uit liefde tot God
graag iets prettigs achterwege laten of niet snoepen.

Opgave: 1. Welke offertjes kunnen wij op vastendagen brengen?
2. Welke dagen zijn bij ons vastendagen? 3. Welke dagen zijn onthoudingsdagen?

248

VIERDE GEBOD VAN GOD
God heeft ons geplaatst in de gemeenschappen die we gezin,
staat, Kerk en mensheid noemen. De voornaamste plichten die
wij in de gemeenschap hebben, drukt God uit in het vierde gebod: „Eer uw vader en uw moeder.”


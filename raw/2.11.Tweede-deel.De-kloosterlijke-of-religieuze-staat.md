(90)

De kloosterlijke staat

De heilige Benedictus van Nursia had zich in zijn jeugd teruggetrokken in een afgelegen rotsholte om ongestoord te kunnen bidden en Gods geheimen te overwegen. Na enige tijd
zag hij in, dat hij geroepen was om gemeenschappelijk met andere monniken te leven. Hij stichtte een klooster en schreef
een regel, volgens welke de monniken als een gezin tezamen
leefden, baden en werkten. Hijzelf werd de eerste abt van zijn
klooster.
*

Sinds de eerste eeuwen van het christendom leven veel christenen — priesters en leken — in religieuze gemeenschappen.
Zij wijden zich aan gebed en overweging en verzorgen op
plechtige wijze de heilige mis en het heilig officie. Velen van
hen zijn echter ook werkzaam in de zielzorg, het werk voor de
jeugd en de ziekenverpleging, vooral in de missies. Zulke re-

ligieuze gemeenschappen noemen wij kloosterorden of congregaties. Verschillende orden of congregaties hebben heiligen
tot stichter.

Wie God wil dienen in het klooster, doet omwille van het

rijk Gods afstand van veel geoorloofde en goede dingen. Hij
heeft geen eigen bezit maar leeft van wat de gemeenschap of
goede mensen hem geven; hij doet afstand van huwelijk en
gezin om maagdelijk te leven en zo geheel en al aan God toe
te behoren; hij onderwerpt zich in alles aan de wil van zijn
overste en aan de regel van zijn orde of congregatie. Hij verplicht zich hiertoe door zijn kloostergeloften. — In sommige
congregaties worden geen geloften maar beloften afgelegd.
214

De kloosterorden en congregaties hebben een grote betekenis voor de Kerk en voor de wereld. Zij bidden en offeren
voor ons allen, ook voor diegenen die God niet eren en Hem
beledigen. Zij sporen ons door hun voorbeeld aan, God en de
naaste van harte lief te hebben en bereid te zijn alles op te offeren wanneer God dat wil. Hun werk in dienst van de mensen roept overvloedige zegen af over de wereld.
Het kloosterleven betekent een grote hulp op de weg naar
God. Wie God dient in het klooster, heeft een vaste en veilige
leiding, is vrij van veel zorgen en bekoringen en kan zich onverdeeld wijden aan Christus; hij leeft tezamen met anderen
die hem door hun gebed en hun voorbeeld helpen om God op
volmaakte wijze te dienen.
Wie in het klooster wil treden, moet door God geroepen
zijn. Hij moet de vaste wil hebben, God boven alles te dienen,
Christus geheel en al na te volgen en naar de volmaaktheid
te streven. Bovendien moet hij bereid en in staat zijn, in een
gemeenschap te leven, de regels dsarvan na te komen, aan de
oversten te gehoorzamen, afstand te doen van eigen bezit en
ongehuwd te leven. Hij moet ook geschikt zijn voor de bijzondere werkzaamheden van de orde of congregatie waarbij
hij wil intreden. Voor iemand die er toe geroepen is, betekent

het leven in het klooster een groot geluk en de veiligste en
mooiste weg naar de volmaaktheid.
Om te overdenken: 1. Aan welke bezigheden wijden kloosterlingen zich?
2. Waarvan doen kloosterlingen afstand omwille van het rijk Gods?
3. Welke betekenis hebben de kloosterlingen voor de Kerk en voor de wereld? 4, Welke hulp biedt het kloosterleven op de weg naar de hemel?
5. Waartoe moet iemand bereid zijn die in het klooster wil treden? 6. Wat
voor geschiktheden moet hij bezitten?

186. Welke geloften leggen de kloosterlingen af?

De kloosterlingen leggen de geloften af om:
1. geen eigen bezit te hebben,
2. maagdelijk te leven,
3. san hun oversten te gehoorzamen.

215

Voornemen: Hoeveel offers brengen de kloosterlingen in dienst van
de zieken, de jeugd en de missies, door hun bidden en hun boetewerken! Waardeer ik dat? Ondersteun ik hun werk? Heb ik me wel
eens afgevraagd of God mij misschien niet tot het kloosterleven
geroepen heeft?
H. Schrift: „Er zijn onhuwbaren die zichzelf onhuwbaar hebben ge:

maakt om het rijk der hemelen. Wie het vatten kan, hij vatte het!”
(Mt. 19 : 12).
De evangelische raden: In het evangelie lezen we, dat Jesus verschillende mensen uitgenodigd heeft omwille van het rijk der hemelen
afstand te doen van hun bezit en hun bezigheden en Hem geheel en al
te volgen. Hij heeft zaliggeprezen de mensen die omwille van het
rijk Gods afstand doen van het huwelijk. Daarom noemt men de
vrijwillige armoede, de vrijwillige maagdelijkheid omwille van het
rijk Gods en de vrijwillige gehoorzaamheid: de evangelische raden.
Gesprek over het geloof: Sommige mensen vragen: „Zouden de
kloosterlingen niet veel meer voor de mensen kunnen doen, wanneer
ze gehuwd waren en een beroep in de wereld hadden?” — Wij antwoorden: „Op de eerste plaats roepen de kloosterlingen door hun
bidden, offeren en boetewerken onmetelijke zegen af over de wereld;
God alleen weet wat er van ons terecht zou komen wanneer er niet
die verborgen bidders in het klooster waren! Vervolgens bewijzen
de kloosterlingen als zielzorgers, missionarissen, opvoeders, geleerden, onderzoekers, kunstenaars en vooral als ziekenverplegers onschatbare diensten aan de mensheid!”
Opgave: 1. Welke kloosters ken je: a) in onze parochie, b) in onze
streek, c) in ons bisdom? 2. Welke orden of congregaties ken je?
3. Welke stichters van orden en congregaties ken je? 4. Aan welke
werkzaamheden wijden zich de verschillende orden en congregaties?
5. Welke kloosterlingen waren beroemde zielzorgers — missionarissen — opvoeders — geleerden — onderzoekers — kunstenaars —
weldoeners van zieken en armen?

„Orden en congregaties zijn de edelstenen
op de bruidssluier van de Kerk”
PIUS XII

216

DERDE DEEL

HET LEVEN VOLGENS GODS GEBODEN

HOE GOD ONS ZIJN GEBODEN BEKEND MAAKT
Omdat God onze Heer en onze Vader is, moeten wij ook Zijn
geboden onderhouden. God heeft ze vanaf het begin bekend
gemaakt in de natuur van Zijn schepping, later in de tien geboden en vooral in Zijn voornaamste gebod. Hij laat ons Zijn
geboden kennen door ons geweten.


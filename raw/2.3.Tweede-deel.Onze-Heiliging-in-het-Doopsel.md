(61)

De bekering

Toen op het Pinksterfeest de samengestroomde menigte hoor-

de, dat Jesus die zij verworpen hadden, aan de rechterhand

van God zetelt, waren zij daardoor ten zeerste getroffen. Zij

zeiden tot Petrus en de andere apostelen: „Mannen broeders,
wat moeten we doen?” Petrus antwoordde: „Bekeert u allen

en laat u dopen in de naam van Jesus Christus tot vergiffenis
van uw zonden; dan zult gij de gave ontvangen van de hei-

lige Geest” (Verg. H. d. A. 2 : 37, 38).


126

God laat door de Kerk de blijde boodschap verkondigen en
verlicht degenen die deze aanhoren. Hij opent de ogen van
hun hart opdat zij Hem kennen, de enige waarachtige God en
degene die Hij gezonden heeft, Jesus Christus (Verg. Joh.
17 :3).

Wie de blijde boodschap verneemt, moet zich afwenden
van zijn afgoden, zonden en dwalingen en zich van ganser

harte wenden tot God, onze hemelse Vader, en tot Jesus Christus, onze Verlosser en Heer. Hij moet zich „van de afgoden

tot God bekeren, om de levende en waarachtige God te dienen en om uit de hemel Zijn Zoon te verwachten, die Hij van
de doden heeft opgewekt: Jesus die ons verlost van de komende toorn” (Verg. 1 Thess. 1 : 9, 10).

De bekering werdt bezegeld door het doopsel. Jesus heeft
het doopsel geboden met de woorden: „Mij is alle macht gegeven in de hemel en op aarde. Gaat dus heen, onderwijst alle

volken, doopt ze in de naam van de Vader, van de Zoon en
van de heilige Geest. Wie gelooft en gedoopt is, zal zalig wor-

den; maar wie niet gelooft, zal veroordeeld worden” (Verg.
Mt. 28 : 18, 19; Me. 16 : 16). Daarom moet iedereen die zich

bekeert, gedoopt worden.

Om te overdenken: 1. Wat doet God om de mensen tot bekering te brengen? 2. Wat doet een mens als hij zich bekeert? 3. Waardoor wordt de
bekering bezegeld?

111. Met welke woorden heeft Jesus het doopsel geboden?
Jesus heeft het doopsel geboden met de volgende woorden: „Mij is alle macht gegeven in de hemel en op aarde. Gaat dus heen, onderwijst alle volken en doopt ze
in de naam van de Vader, en de Zoon en de heilige
Geest’
Voornemen: Veel mensen hebben de boodschap van God nog niet
vernomen. Ik zal er dagelijks voor bidden dat zij zich mogen bekeren en dat God zo steeds meer verheerlijkt mag worden.

127

Uit het leven van de Kerk: In de oudchristelijke tijd werden vooral
volwassenen gedoopt. Maar zeer vroeg liet men ook reeds kinderen
dopen. De kinderdoop werd later algemeen voorschrift. Christelijke
ouders laten daarom hun kinderen vlak na de geboorte dopen. Zij
hebben de plicht, hun kinderen in het geloof te onderwijzen en hen
te brengen tot een christelijk leven.
Opgave: 1. Welke verhalen in de bijbel gaan over mensen die zich
tot het geloof bekeren? 2, Lees in de levens der heiligen de bekering
van de heilige Augustinus (feest 28 augustus). 3. Stel eens een gebed samen voor de bekering van de heidenen.

(62)

Het toedienen van het doopsel

De diaken Philippus verkondigde aan de kamerdienaar van de
koningin van Ethiopië op de weg van Jerusalem naar Gaza de
blijde boodschap van Jesus. En terwijl
zij hun weg vervolgden, kwamen ze aan
een water. „Daar is water,’ zei de kamerdienaar, „wat belet me om gedoopt

te worden?” Philippus antwoordde:
„Als ge van ganser harte gelooft, dan
kan het geschieden.” Hij antwoordde:

„Ik geloof dat Jesus Christus Gods

Zoon is.” Hij gaf bevel, de wagen stil te houden, beiden daalden af in het water en Philippus doopte de kamerdienaar
(Verg. H. d. A. 8 : 26-38).
+

Vóór de doop verzaakt de dopeling aan de duivel en aan alle
zonden en belijdt hij zijn geloof in Christus en diens goddelijke leer; en hij belooft, als christen te leven en te sterven.
Deze belofte noemen we de doopbelofte. Bij de kinderdoop
leggen peter en meter deze belofte af in naam van het kind.
Dan giet degene die het doopsel toedient water uit over het
hoofd van de dopeling en spreekt tegelijk de woorden: Ik doop
u in de naam van de Vader en de Zoon en de heilige Geest.” —
Het doopsel kan ook toegediend worden door de dopeling onder te dompelen.
128

Het uitgieten van water betekent dat het doopsel een bad is
waardoor we van onze zonden gereinigd worden. De woorden
betekenen, dat we in het doopsel toegewijd worden aan de
drie-ene God: aan de Vader die ons geschapen heeft, aan de

Zoon die ons verlost heeft en aan de heilige Geest die ons hei-

ligt.
Het doopsel moet door de pastoor of diens plaatsvervanger
toegediend worden, zo mogelijk in de kerk. Wanneer de dopeling in levensgevaar verkeert en de pastoor niet snel genoeg
kan komen, moet iemand anders het kind dopen. ledereen kan
geldig dopen, wanneer hij het doopsel maar toedient zoals de
Kerk het voorschrijft (nooddoop).
Om te overdenken: 1. Wat betekent bij het doopsel het uitgieten van het
water? 2. Wat betekenen de woorden van het doopsel? 3. Wie moet in de
regel het doopsel toedienen? 4. Waar moet, zo mogelijk, het doopsel
toegediend worden? 5. In welk geval mag en moet eenieder dopen?
6. Hoe dient men de nooddoop toe?

112. Wat belooft de dopeling vóór het doopsel?
De dopeling verzaakt aan de satan en aan alle zonden,
belijdt het geloof in Jesus Christus en belooft als christen te leven en te sterven.
113. Hoe wordt het doopsel toegediend?
Degene die het doopsel toedient giet water uit over het
hoofd van de dopeling en spreekt tegelijkertijd de

woorden: „Ik doop u in de naam van de Vader en de
Zoon en de heilige Geest.”
114. Wie kan geldig dopen?

leder mens kan geldig dopen.

Voornemen: Wanneer ik wijwater neem, zal ik dankbaar aan mijn
doopsel denken en eerbiedig zeggen: ‚In de naam van de Vader en
de Zoon en de heilige Geest.”
Uit het leven van de Kerk: ’s Zondags voor de hoogmis besprenkelt
de priester de gelovigen met wijwater. Wij moeten dan berouw hebben over onze zonden en denken aan onze waardigheid als gedoopten.

129

Peter en meter zijn, is een heilige taak. Want de peetouders moeten
meehelpen aan de christelijke opvoeding van het kind, vooral wanneer de ouders vroeg sterven of hun ouderlijke plichten niet goed
vervullen. Daarom moeten peter en meter katholiek zijn en hun
plichten als katholiek vervullen. Vader en moeder kunnen geen
peetouders zijn van hun eigen kinderen.
De doopnaam: De ouders moeten aan hun kinderen de naam van
een heilige geven. Deze heilige is dan de patroonheilige van het
kind, zijn voorbeeld en voorspreker.
Christelijk gebruik: In verschillende streken heeft in de katholieke
gezinnen ieder kind zijn eigen doopkaars. Deze wordt op de verjaardag van zijn doopsel en op zijn patroonfeest aangestoken.
Opgave: 1. Waar lezen we in de Handelingen der Apostelen dat bekeerlingen gedoopt werden? 2. Teken alle dingen die bij het doopsel
gebruikt worden. 3. Beschrijf de doopvont in uw parochiekerk.
4, Teken hem na. 5. Wanneer wordt het doopwater gewijd? 6. Wat
doe je wanneer een ongedoopt kind zich in levensgevaar bevindt en
de priester niet tijdig kan komen? 7. Wanneer vier je je patroonfeest? 8. Wanneer is de verjaardag van je doopsel?

HET PLECHTIGE DOOPSEL DER KINDEREN
Aan de kerkdeur

l. De eerste ondervragingen: De priester: „Hoe zal het kind heten?” De
peetouders noemen de naam. De priester: „Wat vraagt gij van de Kerk
Gods?” De peetouders: „Het geloof.” De priester: „Wat geeft u het geloof?” De peetouders: „Het eeuwig leven.”

130

2. Duivelbezwering: Sinds de zondeval van de eerste mensen heeft de

duivel macht over de mensen. Daarom blaast de priester driemaal over
het gezicht van het kind en gebiedt de satan, weg te gaan en plaats te
maken voor de heilige Geest.
3. Kruisteken: De priester maakt een kruisteken op het voorhoofd en op
de borst van het kind.
4, Handoplegging: Door de handoplegging neemt de priester de dopeling
voor Christus in bezit.
5. Aanbieding van het zout: De priester geeft de dopeling gewijd zout.
Zoals zout tegen bederf bewaart, zo moet het geloof hem bewaren voor de
zonde.
6. Duivelbezwering: Nogmaals beveelt de priester de duivel om weg te
gaan van de dopeling, hij maakt een kruisteken op het voorhoofd van
het kind als zegel van Christus en verbiedt de duivel dit ooit te schenden.
Dan gaat men de kerk binnen: De priester legt het uiteinde van zijn
stool op de dopeling en leidt hem de kerk binnen met de woorden:

„Treedt Gods heiligdom binnen om deel te hebben met Christus ten
eeuwige leven.”
Voor de doopkapel
1. Geloofsbelijdenis en Onze Vader. Allen zeggen gezamenlijk de geloofsbelijdenis en het Onze Vader op.
2. Duivelbezwering: Nogmaals beveelt de priester de duivel weg te
gaan van de dopeling, opdat de dopeling nu een tempel van de levende
God worde.
3. Opening van de zintuigen: De priester raakt de oren en de neus van
de dopeling aan en zegt daarbij: „Ephpheta” (dwz. open u). De zintuigen
van de dopeling moeten voor God geopend worden.
4. Verzaking aan de duivel: De priester vraagt: „Verzaakt gij aan de
duivel?” — „En aan al zijn werken?” — „En aan al zijn ijdelheden?”
Telkens antwoorden de peetouders: „Ik verzaak.”
In de doopkapel
1. Geloofsbelijdenis: Bij de doopvont laat de priester de peetouders nog
een keer de geloofsbelijdenis afleggen.
2. De doop: Nu giet de priester driemaal kruisgewijs het doopwater uit
over het hoofd van de dopeling en spreekt daarbij de woorden van het
heilig doopsel.

131

3. De zalving met Chrisma: De priester zalft de schedel van de dopeling
met chrisma. Deze zalving betekent dat de dopeling nu christen is en
deel heeft aan het koningschap en het priesterschap van Christus.
4. Het witte kleed: De priester overhandigt de dopeling een wit kleed
met de woorden: „Ontvang het witte kleed en breng het vlekkeloos voor
de rechterstoel van onze Heer Jesus Christus, opdat gij het eeuwig leven
moogt bezitten.”
5. De brandende kaars: De priester geeft de dopeling een brandende
kaars met de woorden: Ontvang deze brandende kaars en bewaar uw
doopsel onbesmet. Onderhoud Gods geboden. Wanneer dan de Heer ter
bruiloft komt, kunt gij Hem, samen met alle heiligen van Zijn hemels
hof, tegemoet gaan en eeuwig bij Hem leven.” Daarop laat de priester de
dopeling met een vredewens weg gaan.

HOE DE NOODDOOP WORDT TOEGEDIEND
Wanneer een ongedoopt kind (of iemand die gedoopt wenst te worden) in
stervensgevaar verkeert, moet meteen een priester geroepen worden.
Vreest men dat het kind zal sterven voor de priester er zal zijn, dan moet
iemand anders het doopsel toedienen. Voor de nooddoop is gewoon water voldoende; maar wanneer het bij de hand is, moet men wijwater ne-

men. Degene die het doopsel toedient, giet het water uit over het hoofd
van de dopeling en spreekt tegelijkertijd de woorden: „Ik doop u in de
naam van de Vader en de Zoon en de heilige Geest.”
Aan de pastoor moet bericht worden, dat er een nooddoop is toegediend; dan kan dit ingeschreven worden in het doopboek. Blijft het kind
in leven, dan worden de ceremonies van het plechtige doopsel naderhand
verricht,

132

(63)
Het doopsel is de bron van nieuw leven
Een joodse overste, Nicodemus genaamd, kwam in de nacht
bij Jesus om Hem te ondervragen over het rijk van God. Jesus sprak tot hem: „Voorwaar, voorwaar, ik zeg u: zo iemand

niet opnieuw wordt geboren, kan hij het koninkrijk Gods niet
aanschouwen.” Nicodemus zei Hem: „Hoe kan een mens geboren worden wanneer hij reeds op leeftijd is? Kan hij soms
terugkeren in de schoot zijner moeder en opnieuw geboren
worden?” Jesus antwoordde hem: „Voorwaar, voorwaar, ik

zeg u: zo iemand niet geboren wordt uit water en Geest, kan
hij niet ingaan in het koninkrijk Gods” (Verg. Joh. 3 : 1-5).
*

Bij het doopsel reinigt Christus ons van de erfzonde en van
alle persoonlijke zonden en scheldt Hij ons de straffen voor
de zonden kwijt. Zonder onze verdienste worden ons alle zonden vergeven, omdat Christus voor ons aan

het kruis gestorven is.
Bij het doopsel schenkt Christus ons een

nieuw leven: het leven der genade. Door dit

leven zijn wij kind van God, broeders en
zusters van Christus en erfgenamen van

het eeuwig leven. Omdat ons bij het doopsel nieuw leven geschonken wordt, heet het

doopsel ook: het sacrament der wedergeboorte.
Bij het doopsel nemen de Vader en de

Zoon en de heilige Geest hun intrek in ons.

De gedoopte is een tempel van God.
Wie bij het doopsel kind van God wordt,
moet ook leven als kind van God. Om dat
te kunnen doen, schenkt God hem nieuwe, blijvende vermogens, op de eerste plaats de goddelijke deugden: geloof, hoop
en liefde. Bovendien helpt God hem voortaan op een heel bijzondere wijze en schenkt hem daartoe heel zijn leven lang vele
genaden van bijstand.
133

Bij het doopsel prent Christus in onze ziel een onuitwisbaar
merkteken: daarom kunnen wij dit sacrament slechts éénmaal
ontvangen. Door dit merkteken wordt bezegeld dat we leerlingen van Christus zijn, dat we Hem voor altijd toebehoren
en dat we delen in de opdracht die de Vader Hem gegeven
heeft. We worden leden van Zijn mystiek Lichaam, opgenomen in Zijn Kerk. We worden christen. Als gedoopten krijgen
we het recht, deel te nemen aan de viering van de eucharistie
en de sacramenten te ontvangen.

Vóór het doopsel kunnen wij geen ander sacrament ontvangen. Het doopsel is het eerste sacrament.
Het doopsel is ook het noodzakelijkste sacrament. Christus

heeft gezegd: „Zo iemand niet geboren wordt uit water en

Geest, kan hij niet ingaan in het koninkrijk Gods” (Joh. 3 : 5).
Daarom schrijft de Kerk voor: „De kinderen moeten zo spoedig mogelijk gedoopt worden” (Canon 770).
Om te overdenken: 1. Wat worden wij door het doopsel? 2. Waarom heet
het doopsel het sacrament der wedergeboorte? 3. Wie nemen er bij het
doopsel hun intrek in ons? 4, Welke vermogens schenkt God ons bij het
doopsel? 5. Waarom kunnen wij het doopsel slechts éénmaal ontvangen? 6. Waarin worden we opgenomen door het doopsel? 7. Wat schrijft
de Kerk voor aangaande het doopsel van kinderen?

115. Wat bewerkt Christus bij het doopsel?
Bij het doopsel neemt Christus alle zonden en straffen
voor zonden van ons weg en schenkt Hij ons het leven
der genade en veel andere genaden.
116. Met welke woorden zegt Christus dat het doopsel
het noodzakelijkste sacrament is?
Jesus zegt: „Zo iemand niet geboren wordt uit water
en Geest, kan hij niet ingaan in het koninkrijk Gods.”
Voornemen: „Door het sacrament van het doopsel zijt ge een tempel
van de heilige Geest geworden. Verdrijf zo’n hoge gast niet uit uw
hart door een zware zonde!” (paus Leo de Grote).

134

H. Schrift: „Door het doopsel zijn we begraven met Christus, opdat
ook wij een nieuw leven zouden leiden, zoals Christus door de glorie
van de Vader van de doden is opgewekt” (Rom. 6 : 4). — „Door
Zijn bloed heeft Hij ons van de zonde verlost en ons tot een koningschap gemaakt, tot priesters voor God, Zijn Vader” (Opb. 1 : 5, 6).
Uit het leven van de heiligen: De heilige koning Lodewijk van Frankrijk zei vaak: „De kleine slotkapel waarin ik gedoopt ben is meer
waard dan de dom van Reims waar ik tot koning ben gekroond;
want in het doopsel werd ik kind van God, en dat is meer waard dan
de koninklijke waardigheid.”
Kunnen ongedoopten in de hemel komen? Wie het doopsel uit
eigen zware schuld tot aan zijn dood weigert, kan niet in de hemel
komen. — Wie vóór het doopsel de marteldood sterft, wordt daardoor geheiligd en ontvangt in de hemel de kroon der martelaren
(doopsel des bloeds). — Wie uit liefde tot God berouw heeft over
zijn zonden en verlangt naar het doopsel, maar vóór het doopsel
sterft, komt in de hemel; hij wordt gered door het verlangen naar
het doopsel (doopsel van begeerte). Ook iemand die niet weet dat
Christus de doop heeft voorgeschreven, kan in de hemel komen wanneer hij uit liefde tot God berouw heeft over zijn zonden en bereid
is, alles te doen wat God van hem wil; want in deze bereidwilligheid
zit het verlangen naar het doopsel opgesloten. Alle ongedoopten die
gered worden, worden gered door de genade van Christus.
Opgave: 1. Wat staat er in de lezingen van de paasnacht over het

doopsel? 2. Welke rechten bezitten wij als gedoopten? 3. Welke
plichten hebben wij als gedoopten? 4. Teken een doopvont, een
doopkleed en een doopkaars. 5. Breng een doopgeschenk bij elkaar
voor een heidens kind.

(64)

Het geloof

Toen Jesus aan de Joden geopenbaard had dat Hij hun Zijn
vlees en bloed te eten zou geven, trokken veel van Zijn leerlingen zich terug en bleven niet langer bij Hem. Toen vroeg Jesus aan de twaalf: „Wilt ook gij misschien heengaan?” Simon
Petrus antwoordde: „Heer, naar wien zouden we gaan? Gij

hebt woorden van eeuwig leven; we geloven en weten: gij zijt
de heilige Gods” (Verg. Joh. 6 : 53-69).
135

Onze hemelse Vader heeft ons Zijn goddelijke geheimen geopenbaard. Alles wat Hij zegt is waar; want Hij is de eeuwige
waarheid; Hij kan zich niet vergissen en niet liegen. Daarom
moeten wij alles wat God geopenbaard heeft, gehoorzaam aannemen,
het voor waar houden en ons leven
daarop opbouwen: we moeten God
geloven.

God heeft zich vooral geopen-

baard door Zijn Zoon Jesus Christus. Slechts wie Hem kent, kent de

Vader. Daarom moeten wij luisteren naar Christus’ woord, en Zijn
leven, Zijn sterven en Zijn verheerlijking vaak overwegen.

Wat God geopenbaard heeft, wordt ons geleerd door de
katholieke Kerk. „Door middel van de Kerk zal de veelzijdige
wijsheid van God bekend worden gemaakt” (Ef. 3 : 10). Daarom moeten wij naar de Kerk luisteren en alles geloven wat zij
ons te geloven voorhoudt.
Zonder Gods genade kunnen wij niet geloven. De heilige
Paulus zegt: „Uit genade zijt ge gered door het geloof. Niet
uit uzelf, Gods gave is het!” (Ef. 2 : 8). Daarom moeten wij
vaak bidden om Gods genade. In het doopsel werd ons door
de heilige Geest de gave van het geloof geschonken. Het is
alshetware een nieuw oog, waarmee we reeds nu de geheimen
van God kunnen waarnemen.

Wat wij nu geloven, zullen we eens zien. In het hemelse vaderland zal God zich aan ons tonen van aangezicht tot aangezicht en dan zullen we met onmetelijke vreugde zien, hoe heer-

lijk en goed Hij is.

Om te overdenken: 1. Door wie heeft God zich op de eerste plaats geopenbaard? 2. Waarom moeten we alles geloven wat de Kerk ons leert?
3. Waarom moeten wij om het geloof bidden? 4, Wanneer zullen we zien,
wat we nu geloven?

117. Wat moeten we geloven?
We moeten alles geloven wat God geopenbaard heeft.
136

118. Waarom geloven we alles wat God geopenbaard
heeft?
Wij geloven alles wat God geopenbaard heeft omdat
God de eeuwige waarheid is: Hij kan zich niet vergissen en niet liegen.
119, Wie leert ons wat God geopenbaard heeft?
De katholieke Kerk leert ons wat God geopenbaard
heeft.
Voornemen: Het geloof maakt mij ziende voor de verborgen heerlijkheid van God. Nooit zal ik mij door het ongeloof blind laten
maken!
H. Schrift: „Zalig zijn zij, die niet zien en toch geloven!” (Joh.
20 : 29). — „Thans zien wij in een wazige spiegel; straks van aangezicht tot aangezicht. Thans ken ik slechts ten halve; straks ten
volle zoals ik ben gekend” (l Cor. 13 : 12).
Woordverklaring: Soms betekent het woord „geloven” zoiets als ver-

moeden, bv. wanneer we zeggen: Ik geloof dat het gaat regenen.
Maar wanneer we zeggen: Ik geloof wat mijn vriend me gezegd
heeft, dan betekent het woord „geloven”’: iets vast als waar aannemen op het woord van een ander. Over deze laatste betekenis van
„geloven” hebben we het, wanneer we belijden: Ik geloof, wat God
geopenbaard heeft: we aanvaarden iets als waar, omdat God, de

eeuwige waarheid, het ons gezegd heeft.
Opgave: 1. Waarom is Abraham een voorbeeld van geloof? 2. Bij
welke gelegenheden heeft Maria haar geloof getoond? 3. Hoe heb-

ben de apostelen en de eerste christenen hun geloof beleden? 4.
Noem enkele martelaars en vertel hoe zij hun geloof beleden hebben.

(65)

Geloofsleven

De heilige Paulus schrijft aan de Colossensen: „We houden

niet op voor u te bidden en te smeken: dat gij, in het bezit
van allerlei wijsheid en geestelijk inzicht, tot volledige kennis

van Zijn wil moogt geraken; dat gij daardoor een leven moogt
leiden, de Heer waardig en Hem in alles behagen; dat gij in
ieder goed werk vrucht moogt dragen en toenemen in de kennis van God” (Col. 1 : 9, 10).

%*

137

Wij mogen in het geloof geen onmondige kinderen blijven:
wij moeten groeien in de kennis van God. Daarom moeten we
op de eerste plaats Christus steeds beter leren kennen: ‚In Hem
zijn alle schatten verborgen van wijsheid en van kennis.”
(Col. 2 :3)

Om te groeien in het geloof, moeten we onze geloofskennis
verder ontwikkelen. Daarom moeten we aandachtig luisteren
naar de preek, ijverig deelnemen aan de godsdienstles en kate-

chismus en graag lezen in de bijbel, de katechismus, het mis-

saal en de levens der heiligen. Ook door goede boeken en tijdschriften kunnen we ons geloof verdiepen.
Het is niet voldoende, alleen maar in ons hart te geloven;

we moeten ons geloof ook openlijk belijden. Christus zegt:
„Wie mij belijdt voor alle mensen, zal ook ik voor mijn Vader
belijden die in de hemel is, Maar wie mij voor de mensen verloochent, zal ook ik verloochenen voor mijn Vader die in de
hemel is” (Mt. 10 : 32, 33).

Wij moeten ons geloof beschermen door een christelijk leven te leiden en alles te vermijden wat het geloof in gevaar
brengt. Wie erg vertrouwelijk omgaat met mensen zonder geloof of met vijanden van het geloof, of wie tijdschriften leest
die vijandig staan tegenover ons geloof, brengt zijn eigen geloof in gevaar. Ook een trots hart en een onkuis leven brengen vaak tot ongeloof. — Wie gedwongen is te leven in een
ongelovige omgeving, moet ijverig bidden, zorgen dat hij zijn
geloofskennis ontwikkelt en vaak tot de sacramenten naderen.
Een zonde tegen het geloof begaat hij, die zijn geloof verwaarloost of het onnodig in gevaar brengt, b.v. door zelden of
nooit een preek te horen, de godsdienstles niet bij te wonen,
tijdschriften te lezen of met mensen om te gaan die vijandig
staan tegenover het geloof. — Een zonde tegen het geloof begaat men vooral, wanneer men vrijwillig aan het geloof twijfelt of uit eigen schuld iets gelooft dat niet waar is. De zwaarste zonde tegen het geloof bestaat echter hierin dat men van
het geloof afvalt of het geloof verloochent, b.v. door uit de katholieke Kerk te treden.
Wie doordrongen is van het geloof, leeft uit het geloof. Hij
legt heel zijn leven vol vertrouwen in Gods hand, bemint God
138

uit geheel zijn hart en doet alles wat God van hem wil. Het
geloof is als een wortel waaruit alle andere deugden opgroeien.

Om te overdenken: 1. Waarom moeten wij onze geloofskennis verder ontwikkelen? 2. Hoe kunnen wij onze geloofskennis verder ontwikkelen?
3. Waardoor moeten wij ons geloof beschermen? 4. Wat brengt ons geloof
in gevaar? 5. Wat moet iemand doen die in een ongelovige omgeving moet
leven? 6. Wie begaat een zonde tegen het geloof? 7. Waarom kunnen
wij het geloof vergelijken met een wortel?

120. Met welke woorden verlangt Jesus dat wij ons geloof belijden?
Jesus zegt: „Wie mij belijdt voor de mensen, zal ook
ik voor mijn Vader belijden die in de hemel is. Maar
wie mij voor de mensen verloochent, hem zal ook ik
verloochenen voor mijn Vader die in de hemel is.”
Voornemen: Anderen moeten moeizaam zoeken naar de waarheid
die God geopenbaard heeft. Mij is dit van kindsbeen af geschonken.
Ik zal ervoor zorgen dat ik die waarheid zó goed leer kennen, dat ik
ze door kan geven aan anderen.
H. Schrift: „Zoals het lichaam dood is zonder geest, zo is ook het geloof dood zonder werken” (Jac. 2 : 26).
Twijfel aan het geloof — bekoringen tegen het geloof — moeilijkheden omtrent het geloof: Wie vrijwillig van een geloofswaarheid
denkt: „Misschien is dat helemaal niet waar!”, twijfelt aan het geloof; hij begaat een zonde. — Gedachten tegen het geloof waar we
niet mee instemmen, zijn bekoringen tegen het geloof; zij zijn geen
zonde. — Wie meent dat een geloofswaarheid in tegenspraak is met
een andere waarheid, heeft een moeilijkheid omtrent het geloof; hij

moet die moeilijkheid proberen op te lossen. Maar het blijft een
feit, dat we de geheimen van ons geloof op aarde nooit volledig
zullen begrijpen.
Opgave: 1. Waardoor kunnen wij ons geloof verliezen? 2. Welke
boeken over het geloof hebben wij thuis? 3. Welke godsdienstige
tijdschriften ken je? 4. Waaraan kun je bij ons thuis zien dat we
katholiek zijn? 5. Bij welke gelegenheden belijden we ons geloof?
6. Door welk teken belijden wij het? 7. Met welke woorden kunnen
wij een akte van geloof verwekken?

139

(66)

De hoop

De heilige Paulus schreef kort vóór zijn dood vanuit de ge-

vangenis aan zijn leerling Timotheüs: „Zie, ikzelf word reeds

als drankoffer geplengd en de tijd van mijn verscheiden is nabij. De goede strijd heb ik gestreden, de wedloop volbracht,
het geloof bewaard. Van nu af ligt voor mij de kroon der gerechtigheid gereed die de Heer, de rechtvaardige rechter, mij
zal schenken op die dag. En niet alleen aan mij, maar ook aan
allen die Zijn verschijnen hebben liefgehad. — Maar de Heer
heeft mij terzijde gestaan en mij kracht verleend. Hij zal mij
verlossen van alle boze aanslagen en mij behouden voor Zijn
hemels rijk: Hem zij eer in de eeuwen der eeuwen. Amen”
(2 Tim. 4 : 6-8, 17, 18).

God heeft ons, Zijn kinderen, ‚‚de meest kostelijke en heerlijke
beloften gedaan” (2 Petr. 1 : 4). Hij is almachtig en goed en
doet wat Hij beloofd heeft. Daarom verwachten wij vol vertrouwen alles van Hem wat Hij beloofd
heeft: wij hopen op God.
SN
De zekerheid dat onze hoop in vervulling gaat, geeft ons onze Verlosser

Jesus Christus, Zijn woord, Zijn dood
en Zijn verrijzenis. „In Hem naderen

wij, door het geloof in Hem, vrijmoedig
en vol vertrouwen tot God” (Ef. 3 : 12).

Opdat wij zouden kunnen hopen van
God hemelse goederen te verkrijgen,
heeft Hij ons in het doopsel door de
heilige Geest de gave der hoop geschonken. De heilige Geest geeft ons de kracht, alles te durven en
alles over te hebben voor de hemelse zegepalm.
God heeft ons vooral de hemelse goederen beloofd. „Dit is
de belofte die Hij ons gegeven heeft: het eeuwig leven” (1 Joh.
2 : 25). Daarom hopen wij dat Hij ons eens de eeuwige zaligheid zal geven en nu reeds de vergeving van onze zonden en
Zijn genade.
140

God wil ons ook de aardse goederen geven die wij op onze
weg naar de hemel nodig hebben. Daarom hopen wij dat Hij
ons gezondheid, voedsel, kleding en andere dingen zal geven
die voor ons welzijn nodig zijn; ook bij armoede, ziekte en

nood vertrouwen we dat God alles ten beste leidt; wij leggen
ons leven vol vertrouwen in Zijn hand.
Wie te weinig op God vertrouwt, zondigt door kleinmoedigheid. — Wie helemaal niet meer vertrouwt, zondigt door
wanhoop. — Wie iets van God verwacht, dat niet strookt met
Gods heiligheid, zondigt door vermetelheid, b.v. wanneer
iemand er maar op los zondigt, denkend: God zal het me toch
wel vergeven.
Wie zijn hoop gesteld heeft op God, leeft uit het vertrouwen. Reeds nu draagt hij iets van de hemelse vreugde in zich;

hij bidt volhardend bij al wat er gebeurt; geduldig verdraagt
hij bekoring, tegenspoed en lijden; hij zet zich dapper in voor
het rijk van God en doet alles wat hij kan om zijn eeuwig
einddoel te bereiken.
Om te overdenken: 1. Wie geeft ons de zekerheid dat onze hoop ook in
vervulling zal gaan? 2. Wat mogen wij behalve de hemelse goederen van
God verwachten? 3. Welke gave heeft God ons geschonken om op Zijn
hemelse gunsten te kunnen hopen? 4. Wie zondigt door kleinmoedigheid?
— wie door wanhoop? — wie door vermetelheid? 5. Wat doet een
mens die leeft uit het vertrouwen?

121. Waarom hopen wij op God?
Wij hopen op God, omdat Hij almachtig en goed is en
doet wat Hij belooft.
122. Wat hopen wij vooral van God te verkrijgen?
Wij hopen vooral van God te verkrijgen: de vergiffenis
van onze zonden, Zijn genade en de eeuwige zaligheid.
Voornemen: Bij iedere nood en bij iedere schuld zal ik heel mijn
vertrouwen stellen in God.
H. Schrift: „Niets is onmogelijk bij God” (Lc. 1 : 37). — „Weest niet

bezorgd en zegt niet: wat zullen we eten of wat zullen we drinken of
waarmee zullen we ons kleden? Uw hemelse Vader weet dat gij dit

141

allemaal nodig hebt. Maar zoekt eerst het rijk Gods en zijn gerechtigheid en dit alles zal u worden geschonken als toegift” (Mt.
6 : 31-33). — „Werpt op Hem al uw bekommernis; want Hij draagt
zorg voor u” (l Petr. 5 : 7).
Opgave: 1. Abraham, Job, David, de raaccabeese Moeder en haar
zonen hoopten op God. Waaruit bleek dit? 2. Kain, Moses en Judas
zondigden tegen de hoop. Hoe? 3. Waarom noemen de psalmen God:
„mijn burcht” — „mijn licht” — „mijn toevlucht” — „mijn schild”
— „mijn rots”? 5. Waarom is het anker het symbool van de hoop?
6. Met welke woorden kunnen wij een akte van hoop verwekken?

(67)

De liefde tot God

De apostel Johannes schrijft: „Hierdoor heeft Gods liefde zich

aan ons geopenbaard, dat God Zijn eniggeboren Zoon in de

wereld heeft gezonden, opdat wij door Hem zouden leven.
God is liefde, en wie in de liefde blijft, blijft in God en God in
hem” (1 Joh. 4 : 9, 16).
&

God beminde ons reeds vóór wij Hem konden beminnen. Uit

liefde heeft de Vader ons geschapen en ons voorbestemd om
voor eeuwig zalig te worden in Zijn rijk; uit liefde heeft Hij
Zijn Zoon gegeven om ons van onze zonden te verlossen; uit
liefde heeft Hij de heilige Geest in onze harten uitgestort en
ons tot Zijn kind gemaakt. Voortdurend overlaadt Hij ons met

genaden en weldaden. God is oneindig goed en heilig; Hij
verdient onze liefde meer dan alle mensen en alle goederen
van deze wereld. Daarom moeten wij Hem hoger achten dan
alles ter wereld, zelfs hoger dan onze ouders; wij moeten bereid zijn, eerder alles te verliezen dan door een doodzonde
van Hem gescheiden te worden. Wij moeten God boven alles
beminnen.
De liefde en goedheid van God is vooral in Jesus Christus
zichtbaar geworden. Uit liefde heeft Jesus zich ontfermd over

de zondaars; uit liefde tot ons is Hij gestorven aan het kruis;
Hij is onze broeder en onze beste vriend. Daarom beminnen
wij ook Jesus boven alles.
142

Opdat wij God als Zijn kinderen zouden kunnen beminnen,
heeft Hij ons door de heilige Geest de gave der liefde geschon-

ken. „De liefde Gods is uitgestort in onze harten door de hei-

lige Geest die ons geschonken is” (Rom. 5 : 5).
Onze liefde tot God kunnen wij vooral tonen doordat wij
vaak aan Hem denken, graag met Hem spreken en in alles Zijn

wil volbrengen. „Want dit is de liefde tot God, dat wij Zijn ge-

boden onderhouden” (l Joh. 5 : 3). De liefde tot God blijkt

vooral door de naastenliefde: wie de naaste niet liefheeft,

heeft ook God niet waarlijk lief,

Omdat God zo goed is en ons zo zeer bemint, is het een zon-

de wanneer men onverschillig tegenover Hem is, afkeer van
Hem heeft of Hem zelfs haat. Haat tegen God is de zwaarste
zonde.
De liefde is de grootste van alle deugden. Wat wij nu ge-

loven, zullen wij eens zien; wat wij nu hopen, zullen wij eens
bezitten. Maar de liefde zal in alle eeuwigheid blijven. Daarom
moeten wij er vooral naar streven, God lief te hebben.
Om te overdenken: 1. Waardoor heeft God ons Zijn liefde getoond?
2. Waarom beminnen wij Jesus? 3. Wat heeft God ons geschonken opdat
wij Hem zouden kunnen beminnen? 4, Waaruit blijkt onze liefde tot
God? 5. Wie zondigt tegen de liefde tot God? 6. Wat is de zwaarste zonde? 7, Waarom moeten wij er vooral naar streven, God te beminnen?

123. Wanneer beminnen wij God boven alles?
Wij beminnen God boven alles wanneer wij bereid zijn,
eerder alles te verliezen dan door een doodzonde van
Hem gescheiden te worden.
124. Waarom beminnen wij God boven alles?
Wij beminnen God boven alles:
1. omdat Hij ons het eerst bemind heeft,
2. omdat Hij oneindig goed en alle liefde waard is.
Voornemen: Door alle goede gaven die ik ontvang, toont God mij
Zijn liefde. Ik zal Hem daar vaak voor danken en Zijn liefde van
ganser harte beantwoorden.

143

H. Schrift: „God leidt alles ten goede voor hen die Hem liefhebben’

(Rom. 8 : 28). — „Geen oog heeft gezien en geen oor heeft gehoord
en in geen mensenhart is opgekomen, wat God heeft bereid voor

hen die Hem liefhebben” (1 Cor. 2 : 9). — „Wie mijn geboden onderhoudt, die is het die mij liefheeft” (Joh. 14 : 21).
Gebeden: „Mijn Jesus, geef mij de grote genade dat ik dikwijls aan
U denk, graag met u spreek en steeds met u verbonden blijf.” —
„Mijn God ik bemin u!” — „Mijn God en mijn al!” — „Mijn Jesus,

alles voor U!” — „Mijn Heer en mijn God!” — „Heer gij weet alles,
gij weet toch dat ik u bemin!” (Joh. 21 : 17). — „Kom, heilige

Geest, vervul de harten van uw gelovigen en ontsteek in hen het
vuur van uw liefde!”

Opgave: 1. Hoe hebben hun liefde tot God getoond: Maria — Stephanus — Franciscus van Assisië — Elisabeth — Franciscus Xaverius — Vincentius a Paulo — Johannes Bosco — Maria Goretti?
2. Met welke woorden kun je een akte van liefde verwekken?

(68)

De liefde tot de naaste
Jesus vertelde aan een wetgeleerde de
gelijkenis van een man die door rovers
overvallen was. Hij zei: „Een Samaritaan die op reis was, kwam voorbij; hij

zag hem en kreeg medelijden. Hij ging

naar hem toe, verbond zijn wonden, en
goot er olie en wijn op; daarna hief hij
hem op zijn eigen lastdier, bracht hem
naar een herberg en zorgde voor hem”

(Verg. Lc. 10 : 25-37)
*

God bemint alle mensen. Ieder mens is geschapen naar Gods
beeld en gelijkenis, door Christus’ bloed verlost en geroepen
om voor eeuwig zalig te worden. Daarom moeten wij alle men-

sen liefhebben: wij moeten van ganser harte goed zijn voor
onze medemensen en hun, zoveel wij kunnen, goed doen naar
ziel en lichaam.
Wij moeten onze naaste liefhebben omwille van Christus.
Christus beschouwt alle mensen als Zijn broeders en zusters.
144

Hij heeft gezegd: „Wat gij voor één van mijn geringste broeders gedaan hebt, dat hebt gij voor mij gedaan. Wat gij niet gedaan hebt voor één van deze geringsten, dat hebt gij ook voor
mij niet gedaan.” (Mt. 25 : 40, 45).
Wij mogen niemand van onze liefde uitsluiten, ook al
spreekt hij een andere taal, al behoort hij tot een ander ras of
heeft hij een andere godsdienst.
Als kind van God en leerling van Christus moeten wij zelfs
onze vijanden liefhebben. Christus zegt: „Bemint uw vijanden

en bidt voor wie u lasteren en vervolgen, opdat gij kinderen
moogt zijn van uw Vader in de hemel, die Zijn zon doet opgaan over slechten en goeden en het regenen laat over recht-

vaardigen en onrechtvaardigen” (Mt. 5 : 44, 45). Christus zelf

heeft op Zijn kruis voor Zijn vijanden gebeden: „Vader vergeef

het hun; want ze weten niet wat ze doen” (Lc. 23 : 34). De heilige Stephanus en veel anderen hebben Jesus’ voorbeeld nagevolgd.

Wanneer iemand ons beledigd heeft, moeten wij de eerste
stap zetten tot verzoening en hem van harte vergeven; God
heeft ons veel meer te vergeven. Nadat wij eenmaal vergeven
hebben, moeten wij geen wrok meer koesteren. — Wanneer
wij echter zelf iemand beledigd of gekwetst hebben, moeten
we zo spoedig mogelijk om vergeving vragen en het onrecht
weer goedmaken.

In het grote gezin van God zijn de gelovigen. onze broeders

en zusters. Daarom moeten wij hen op een bijzondere manier

liefhebben. De heilige Paulus zegt: „„Laat ons weldoen aan
allen, maar het meest aan de huisgenoten des geloofs” (Gal.
6 : 10). Daar moeten wij bijvoorbeeld aan denken, wanneer
er een collecte gehguden wordt voor onze geloofsgenoten.
Onze ouders, broers en zusters, onze familieleden, vrienden
en weldoeners zijn ook op een nauwere manier met ons verbonden; ook hen mogen en moeten wij op een bijzondere wijze liefhebben,
Tegen de liefde zondigen diegenen die geen of te weinig liefde tot de naaste bezitten. Ze bidden niet voor hun medemensen, ze bekommeren zich niet om hen, zijn onvriendelijk, lief-

deloos of grof tegenover hen, ze beledigen hen of vergallen
145

zelfs hun leven. — Wie de naaste een gave Gods misgunt, b.v.
gezondheid, begaafdheid, rijkdom, eer en geluk, zondigt door
afgunst. — Wie blij is om het ongeluk van zijn naaste, zondigt door leedvermaak. — Nog erger zondigt tegen de liefde,
wie wraak neemt op zijn naaste. — De ergste zonden tegen de

naastenliefde zijn vijandschap en haat. De heilige Johannes
schrijft: „Wie zijn broeder haat, is een moordenaar.”
(1 Joh. 3 : 15).
Om te overdenken: 1. Hoe moeten wij onze naastenliefde tonen? 2. Met
welke woorden zegt Jesus, dat wij in de naaste Hemzelf beminnen?
3. Waarom moeten wij vergeving schenken? 4, Wat moeten wij doen wanneer wij iemand beledigd hebben? 5. Wie mogen en moeten wij op een
bijzondere manier beminnen? 6. Noem enkele zonden tegen de naasten-

liefde? 7. Wie zondigt door afgunst? — wie door leedvermaak? — wie
door wraakzucht?

125. Waarom moeten wij alle mensen liefhebben?
Wij moeten alle mensen liefhebben omdat ieder mens
geschapen is als Gods beeld en gelijkenis, door Christus’ bloed verlost is en geroepen is tot de eeuwige zaligheid.
126. Met welke woorden verlangt Jesus van ons dat wij
ook onze vijanden liefhebben?

Jesus zegt: „Bemint uw vijanden en bidt voor wie u
lasteren en vervolgen, opdat gij kinderen moogt zijn

van uw Vader in de hemel die Zijn zon doet opgaan
over slechten en goeden en het regenen laat over rechtvaardigen en onrechtvaardigen”
Voornemen: Elke dag een kleine daad van naastenliefde. En hoe?
Heel eenvoudig: helpen, delen, plezier doen.
H. Schrift: „Want zo ge bemint die u liefhebben, welk loon zult gij
dan ontvangen? Doen dat ook de tollenaars niet? En zo ge alleen
uw broeder groet, wat bijzonders doet ge dan wel? Doen dat ook de
heidenen niet? Weest dus volmaakt zoals uw hemelse Vader volmaakt is” (Mt. 5 : 46-48). — „Wie God bemint, moet ook zijn broeder beminnen” (l Joh. 4 : 21). — „Een nieuw gebod geef ik U: bemint elkaar. Zoals ik u heb liefgehad, moet ook gij elkaar beminnen.

146

Hieraan zullen allen erkennen dat gij mijn leerlingen zijt, dat ge
elkaar bemint” (Joh. 13 : 34, 35). — „Vergeldt niemand kwaad met
kwaad” (Rom. 12 : 17).
De gouden regel: „Wat gij niet wilt dat U geschiedt, doet dat ook een
ander niet” (Tob. 4 : 16). — Jesus zegt: „Al wat ge dus wilt dat de
mensen u doen, doet het ook hun” (Mt. 7 : 12).

De werken van barmhartigheid: De naastenliefde blijkt vooral uit
de lichamelijke en geestelijke werken van barmhartigheid (vergelijk
de lessen 118 en 119).
Opgave: 1. Hoe heeft Maria de naastenliefde beoefend? 2. Noem enkele voorbeelden van heldhaftige naastenliefde uit de levens der
heiligen? 3. Noem zulke voorbeelden uit het leven van andere mensen? 4, Hoe kan in onze parochie de naastenliefde beoefend worden?
5. Hoe kun jijzelf de naastenliefde beoefenen: a) thuis? b) op school?
c) bij het spel? d) in de kerk? e) op je werk? 7, Wie hebben onze
liefde vooral nodig?

(69)

De navolging van Christus

Daags na het doopsel
gaan; toen zei Hij tot
Gods!” Toen de twee
sus. Jesus keerde zich

van Jesus zag Johannes Jesus voorbijtwee van zijn leerlingen: „Ziet het lam
leerlingen dit hoorden, volgden zij Jeom en toen Hij zag hoe zij Hem volg-

den, sprak Hij hen aan: „Wat zoekt gij?” Zij zeiden: „Mees-

ter, waar houdt ge verblijf?” Hij antwoordde: „Komt het

zien!” Toen gingen zij met Hem mee en bleven die dag bij
Hem. Het was omstreeks het tiende uur (Verg. Joh. 1 : 35-39).
#*

Christus roept ons op Hem na te volgen. Hij is onze Meester

en onderricht ons door Zijn woord en voorbeeld. Hij leeft in

ons en schenkt ons licht en kracht. Hij is onze beste vriend en
blijft bij ons, ook wanneer het donker wordt rondom ons. Hij

zegt: ‚Ik ben het licht der wereld. Wie mij volgt, zal niet in
de duisternis wandelen” (Joh. 8 : 12).

Wanneer wij Christus navolgen, zijn we op de eerste plaats
bezorgd voor de eer van God, ons eeuwig heil en het heil van
onze medemensen. Christus zegt: „Zoekt eerst het rijk Gods en
zijn gerechtigheid en dit alles zal u worden geschonken als
toegift” (Mt. 6 : 33).

147

Wanneer wij Christus navolgen, moeten wij Hem helemaal

toebehoren. „Niemand kan twee heren dienen” (Mt. 6 : 24).

Daarom moeten wij Zijn geboden onderhouden en ons best
doen, om alle zonden, ook de kleinste, te vermijden.
Wij kunnen Christus niet navolgen, wanneer we geen offers
brengen. Christus zegt: „Wie zijn kruis niet opneemt en mij
niet volgt, kan mijn leerling niet zijn” (Lc. 14 : 27). Maar

wanneer wij Hem op Zijn kruisweg volgen en dapper volhou-

den, belooft Hij ons: „Wie overwint, zal ik naast mij op mijn
troon doen zitten” (Opb. 3 : 21).

Een leerling van Jesus zoekt evenals zijn Meester niet zijn
eigen eer. Hij is nederig en bescheiden: hij acht zich gering
tegenover God en is bescheiden en behulpzaam voor zijn naaste. Christus zegt: „Leert van mij, omdat ik zachtmoedig ben
en nederig van harte” (Mt. 11 :29). De heilige Paulus schrijft:
„Laat dezelfde gezindheid onder u heersen als ook in Christus

Jesus was: Hij heeft zich van alles ontdaan door de gestalte
aan te nemen van een slaaf” (Verg. Fil. 2 : 5-7).
Christus wil ons tot de volmaaktheid brengen. Hij nodigt

ons uit: „Weest volmaakt zoals uw Vader in de hemel volmaakt is” (Mt. 5 : 48). Hij zelf is het hoogste voorbeeld van

volmaaktheid; Hij is de afstraling van de heiligheid van God.
De volmaaktheid blijkt vooral uit onze liefde tot God en tot
de naaste.

148

Wanneer wij met Christus verbonden zijn, dragen wij
vrucht voor het eeuwige leven. Door ieder goed werk dat wij

in staat van genade verrichten, verdienen wij vermeerdering

van de genade hier op aarde en het eeuwige loon in de hemel.
Christus zegt: „Verheugt en verblijdt u, want groot is uw

loon in de hemel” (Mt. 5 : 12).

Om te overdenken: 1. Hoe helpt Christus ons om Hem na te volgen?
2. Waarvoor zorgt een leerling van Christus op de allereerste plaats?
3. Wat moeten wij als leerlingen van Christus vermijden? 4. Waar moeten
wij als leerling van Christus toe bereid zijn? 5. Waaruit blijkt de nederigheid van een echte leerling van Christus? 6. Wat verdienen wij door elk
goed werk, dat we in staat van genade verrichten?

127. Met welke woorden nodigt Jesus ons uit, volmaakt
te zijn?
Jesus zegt: „Weest volmaakt zoals uw Vader in de
hemel volmaakt is.”
128 Wie is het hoogste voorbeeld van volmaaktheid?
Het hoogste voorbeeld van volmaaktheid is Jesus
Christus.
Voornemen: Vraag je vaak af,‚ vooral bij belangrijke beslissingen:
wat zou Jesus in mijn plaats doen?
H. Schrift: „Zo iemand mijn dienaar wil zijn, hij volge mij na; en
waar ik ben zal ook mijn dienaar zijn” (Joh. 12 : 26). — „Zo iemand
mijn volgeling wil zijn, dan moet hij zichzelf verloochenen, zijn
kruis opnemen iedere dag en mij volgen” (Lc. 9 : 23).
Uit de leer van de heiligen: „Wij dragen de naam ‚christen’ tevergeefs, wanneer wij geen navolgers van Christus zijn” (Leo de Grote).
Opgave: Lees de lessen 24 en 25 nog eens na en schrijf voor jezelf
eens op waarin je Christus vooral kunt navolgen!

HET GEBED
Omdat wij kinderen van God zijn, mogen wij met God spreken als kinderen met hun Vader. De heilige Paulus schrijft:
„Gij zijt kinderen: God heeft de Geest van Zijn Zoon in onze
harten gezonden en deze roept: Abba: Vader!” (Gal. 4 : 6).
149


(83)

De deugd van boetvaardigheid

Toen Petrus Jesus verloochend had, keerde deze zich om en

keek Petrus aan. Toen ging Petrus weg en weende bitter
(Verg. Lc. 22 : 61, 62).
*

God verlangt in Zijn vaderlijke liefde niets liever dan dat alle
zondaars tot Hem terugkeren. Hij wil dat wij ons afwenden
van de zonde en weer terugkeren naar Hem, onze opperste
Heer en ons eeuwig einddoel.
Christus zegt:

„Doet boete,

want het rijk der hemelen is
nabij” (Mt. 4 : 17).

God brengt ons tot het besef,
hoe heilig en goed Hij is en

hoezeer wij door onze zonden

tegen Hem misdreven hebben.
Alleen wanneer iemand iets beseft van Gods heiligheid, rechtvaardigheid en liefde, kan hij begrijpen hoe erg de zonde is.
God wil dat wij berouw hebben over onze zonden. Het moet
ons werkelijk leed doen, God beledigd te hebben; wij moeten
ernstig wensen: Had ik die zonde toch maar niet bedreven!
Zonder berouw is vergeving van zonden onmogelijk.
Bij ieder werkelijk berouw behoort een voornemen, d.w.z.
189

de vaste wil om die zonde niet meer te begaan. Zonder voornemen is het berouw niet echt.

Wanneer wij berouw hebben over onze zonden, moeten we

vol vertrouwen hopen dat God ons ook zal vergeven. God is
oneindig barmhartig; Hij heeft Zijn eigen Zoon niet gespaard
om ons van onze zonden te verlossen.

Bij ons berouw moeten wij aan God denken. Wanneer wij
alleen maar wegens een aardse reden spijt hebben over de zonde, b.v. omdat wij straf zullen krijgen van onze ouders, geeft
dit aardse berouw ons geen vergiffenis van de zonden.
Maar ook al denken wij bij ons berouw aan God, dan hebben wij toch vaak meer berouw uit liefde voor onszelf: we
hebben spijt over de zonde wegens de straffen die wij daardoor van God verdiend hebben of omdat die zonden zo lelijk
zijn in de ogen van God. Zulk een berouw noemen we een
onvolmaakt berouw.
Wij moeten ons best doen, berouw te hebben over onze zon-

den uit liefde tot God: wij moeten spijt hebben over die zonden omdat we daardoor de heilige, goede God beledigd heb-

ben en omdat we Christus, onze liefdevolle Verlosser, beledigd hebben. Zulk een berouw noemen we een volmaakt be-

rouw.
Wanneer wij volmaakt berouw hebben, vergeeft God onze

zonden meteen, zelfs de doodzonden; de doodzonden moeten

we echter bij de eerstvolgende biecht nog belijden.

Wij moeten vaak een volmaakt berouw verwekken, b.v.

’s avonds bij ons gewetensonderzoek, wanneer we in doodsgevaar verkeren, vooral echter wanneer we een zware zonde
bedreven hebben.
Onze boetvaardige gezindheid moet zich uiten in werken
van boetvaardigheid. Deze helpen ons, de straffen die we voor
onze zonden verdiend hebben, uit te boeten, onze verkeerde
neigingen te overwinnen en ons te versterken in het goede.

Werken van boetvaardigheid zijn: bidden, vasten en aalmoezen geven, lijden en tegenspoed geduldig verdragen en de
zorgen die ons werk met zich meebrengt, bereidwillig ver-

duren. Het voortreffelijkste werk van boetvaardigheid is het

ontvangen van het sacrament van de biecht. „Het hele leven

190

van een christen moet een voortdurende boetvaardigheid zijn’

’

(Concilie van Trente).

Omte overdenken: 1. Waarom spoort God ons aan tot boetvaardigheid?
2. Wat laat God ons beseffen, opdat wij boetvaardigheid doen? 3. Waarom moeten wij vertrouwen op Gods vergiffenis? 4, Welk berouw schenkt
ons geen vergiffenis van onze zonden? 5. Wanneer moeten wij een vol-

maakt berouw verwekken? 6. Noem enkele werken van boetvaardigheid.

160. Wanneer hebben wij een onvolmaakt berouw?
Wij hebben een onvolmaakt berouw, wanneer we spijt
hebben over onze zonden uit vrees voor Gods straffen.
161, Wanneer hebben wij een volmaakt berouw?
Wij hebben een volmaakt berouw, wanneer wij spijt
hebben over onze zonden uit liefde tot God.
162. Wat behoort er bij ieder werkelijk berouw?
Bij ieder werkelijk berouw behoort een goed voornemen.
163. Wat doet God wanneer wij berouw hebben over
onze zonden uit liefde tot Hem?

Wanneer wij berouw hebben over onze zonden uit liefde tot God, vergeeft Hij ons onze zonden meteen.
Voornemen: Bij mijn avondgebed zal ik over de zonden en fouten
van de afgelopen dag nadenken en er uit liefde tot God berouw over
hebben.
H. Schrift: „Er zal meer vreugde zijn in de hemel over één zondaar

die zich bekeert dan over negen en negentig rechtvaardigen die geen
bekering behoeven” (Le. 15 : 7). — „Toef dus niet om u tot Hem te
bekeren en stel het niet uit van dag tot dag. Want plotseling breekt
Zijn gramschap los” (Eecl. 5 : 7).
Uit het leven van de Kerk: Op Aswoensdag strooit de priester as op
ons hoofd en zegt daarbij: „Gedenk, mens, dat ge stof zijt en tot
stof zult wederkeren!”
Korte oefening van berouw: God, wees mij zondaar genadig! —
Mijn God, vergeef mij mijn zonden! — Heer, ontferm u over mij! —

Vergeef ons onze schuld! — Heer, maak mij rein! — Mijn Jesus,
barmhartigheid!

191

Opgave: 1. Met welke woorden en daden hebben de volgende personen uitdrukking gegeven aan hun boetvaardige gezindheid: a) de
broers van Jozef in Egypte, b) koning David, c) de bewoners van
Ninive, d) Petrus na de rijke visvangst, e) de zondares in het huis
van de farizeeër Simon, f) Zacheüs, g) Petrus in de voorhof van de
hogepriester, h) de goede moordenaar? 2. Welke oefening van berouw ken je van buiten? 3. Wat drukken wij uit: a) wanneer we op
de borst kloppen, b) wanneer we een kniebuiging maken? c) wanneer we een buiging maken, d) wanneer we aan het begin van de
vasten een askruisje halen? 4. Stel zelf eens een oefening van berouw op. 5. Wat bid je iemand vóór die een ongeluk gekregen heeft
en nu in levensgevaar verkeert?

(84)

Het sacrament van de biecht

Op de avond van de verrijzenisdag verscheen Jesus aan de
apostelen en sprak tot hen: „Vrede zij u! Zoals de Vader mij
gezonden heeft, zo zend ik u.” En toen Hij dit gezegd had,
blies Hij over hen en sprak: „Ontvangt de heilige Geest. Wier
zonden gij vergeeft, hun zijn ze vergeven; wier zonden gij behoudt, hun zijn ze behouden” (Verg. Joh. 20 : 19-23).
Kd

Christus komt in Zijn grote liefde de zondaar te hulp met een
speciaal sacrament. Tijdens Zijn aardse leven heeft Hij de
boetvaardige zondaars hun zonden vergeven en aan het kruis
heeft Hij de zonden van geheel de mensheid uitgeboet. Op de dag van Zijn verrijzenis heeft Hij aan de apostelen en
aan hun opvolgers in het priesterschap
de volmacht gegeven, in Zijn naam zonden te vergeven. Hij heeft het sacrament
van de biecht ingesteld en aan Zijn Kerk
toevertrouwd.
Het sacrament van de biecht moet
iedereen ontvangen die na het doopsel een zware zonde bedreven heeft. — Dagelijkse zonden behoeft men wel niet te
biechten; die kunnen ook op een andere manier vergeven
worden. Maar het is zeer nuttig ook deze te biechten; want
in de biecht helpt Christus ons door de overvloedige genaden
192

van dit sacrament. Het is goed, de dagelijkse zonden regelmatig te biechten.
Christus heeft bepaald, dat in het sacrament van de biecht
de zonden vergeven worden of behouden blijven: de priester
moet daar als een rechter over beslissen. Maar omdat hij onze

zonden uit zichzelf niet kent, moeten wij ze voor hem belijden (biechten).

Wanneer wij onze zonden rouwmoedig voor de priester be-

leden hebben, geeft hij ons de absolutie met de woorden: „Ik

ontsla u van uw zonden in de naam van de Vader en de Zoon
en de heilige Geest. Amen.”
Wanneer de priester ons de absolutie geeft, vergeeft Christus, onze Verlosser, ons onze zonden. Wanneer wij door doodzonden van God gescheiden waren, verzoent Hij ons weer met
Zijn hemelse Vader en vergeeft Hij ons de doodzonden en de
eeuwige straf; Hij schenkt ons het leven der genade terug en
ook alle verdiensten die wij door de zonde verloren hadden.
Wanneer wij slechts dagelijkse zonden bedreven hebben, vergeeft Christus ons de zondeschuld en minstens een deel van
de tijdelijke straffen; ook vermeerdert Hij in ons het leven

der genade en geeft Hij ons nieuwe kracht om niet meer te

zondigen.

In het sacrament van de biecht worden wel altijd de eeuwige straffen vergeven, maar niet altijd alle tijdelijke straffen.
Daarom legt de priester in de biecht een penitentie (boetewerk) op, opdat wij in vereniging met het uitboetend lijden

van Christus boete doen en daardoor tegelijk beter worden.

Om te overdenken: 1. Welke volmacht heeft Christus op de dag van Zijn

verrijzenis aan Zijn apostelen gegeven? 2. Op wie is die volmacht overgegaan? 3. Waarom is het nuttig, de dagelijkse zonden te biechten? 4.
Waarom legt de priester in de biecht een penitentie op?

164, Met welke woorden heeft Jesus het sacrament van
de biecht ingesteld?
Jesus sprak tot Zijn apostelen: „Ontvangt de heilige
Geest. Wier zonden gij vergeeft, hun zijn ze vergeven.
Wier zonden gij behoudt, hun zijn ze behouden.”
193

165. Wie moet het sacrament van de biecht ontvangen?
Het sacrament van de biecht moet iedereen ontvangen,
die na het doopsel een zware zonde bedreven heeft.
166. Waarom moeten wij in het sacrament van de
biecht onze zonden belijden?
Wij moeten in het sacrament van de biecht onze zonden belijden, omdat Christus door de instelling van de
biecht het zo bepaald heeft.
167, Hoe wordt het sacrament van de biecht toegediend?
Nadat de biechteling zijn zonden rouwmoedig beleden
heeft, geeft de priester de absolutie met de woorden:
„Ik ontsla u van uw zonden in de naam van de Vader

en de Zoon en de heilige Geest. Amen.”

168. Wat bewerkt Christus door het sacrament van de
biecht?
1. Christus vergeeft ons in het sacrament van de biecht
onze zonden en de eeuwige straffen die wij daardoor verdiend hebben,

2. Hij schenkt ons het leven der genade terug of Hij
vermeerdert het,
3. Hij schenkt ons nieuwe kracht om niet meer te zon-

digen.

Voornemen: Het sacrament van de biecht is het paasgeschenk van
de verrezen Verlosser. In deze bron van genaden zal ik me graag
laten reinigen en vernieuwen.

Gesprek over het geloof: Sommige mensen zeggen: „God kan mij
ook zonder biecht vergeving schenken.” — Wij antwoorden: „Hoe
God vergiffenis wil geven, maakt Hijzelf uit. Door de instelling
van het sacrament van de biecht heeft Christus bepaald dat alle
zware zonden van de gedoopten onderworpen moeten worden aan
de rechtsmacht van de Kerk. Dat is ook zeer passend, want elke
zonde van een gedoopte is ook een onrecht tegenover de Kerk, die

194

een gemeenschap van heiligen is en dus uit heilige leden moet bestaan. De belijdenis der zonden is ook een heilzame zelfvernedering.
Bovendien geeft de absolutie ons de blijde zekerheid dat God ons
vergiffenis geschonken heeft.”
Opgave: In welke verhalen van de bijbel wordt verteld, dat Jesus
zonden vergeven heeft?

(85)

Het ontvangen van de biecht

Toen de verloren zoon in den vreemde de varkens moest hoeden en in bittere nood verkeerde, kwam hij tot inkeer en hij
zei: „Hoeveel knechten van mijn vader hebben brood in over-

vloed en ik sterf hier van
honger. Ik wil opstaan en
naar mijn vader gaan en hem
zeggen: Vader, ik heb gezondigd tegen de hemel en tegen
u; ik verdien niet meer uw

zoon te heten” (Verg. Lc.
15 : 11-19).
#

Voor wij gaan biechten,
onderzoeken wij ons geweten. Wij denken erover na, welke
zonden wij sinds de laatste biecht hebben bedreven; hoe wij
God door gedachten, woorden en werken en door verzuim be-

ledigd hebben. Bij zware zonden moeten wij ook nagaan, hoevaak wij die zonden hebben bedreven (getal) en onder welke

belangrijke omstandigheden; belangrijke omstandigheden zijn
omstandigheden die van een dagelijkse zonde een doodzonde
maken (b.v. grote diefstal) of die een zonde van soort doen
veranderen doordat daarbij nog een ander gebod overtreden
wordt (b.v. diefstal van een kelk).

Het voornaamste bij het biechten is het berouw. Zonder berouw kunnen wij geen vergiffenis van onze zonden verkrijgen.
Wie doodzonden bedreven heeft, moet minstens over die

doodzonden berouw hebben. Wie alleen maar dagelijkse zonden te biechten heeft, moet minstens over één daarvan be-

rouw hebben. In de biecht is een onvolmaakt berouw voldoen195

de; maar wij moeten er moeite voor doen, berouw te hebben

uit liefde tot God.
Wanneer wij het sacrament van de biecht ontvangen, moeten wij ons ernstig voornemen, alle zonden te vermijden, alle
schade weer goed te maken en God voortaan trouw te gaan

dienen. Wij moeten ons minstens voornemen, alle zware zonden en alles waardoor wij waarschijnlijk tot een zware zonde

verleid zullen worden (naaste gelegenheid) te vermijden, en
grote schade te herstellen. Wie geen goed voornemen heeft,
ontvangt de biecht ongeldig.
Bij de belijdenis moeten minstens alle doodzonden gebiecht
worden, en wel met vermelding van het aantal en van de belangrijke omstandigheden, voorzover het ons mogelijk is. Wij
moeten duidelijk en oprecht biechten, zonder iets te verzwijgen of te verdoezelen. De biechtvader mag van de gebiechte
zonden nooit iets tegen wie dan ook vertellen; hij moet bereid

zijn liever de dood te ondergaan dan ook maar het geringste
uit een biecht te vertellen (biechtgeheim).

Wie zonder eigen zware schuld iets belangrijks in de biecht
vergeten is, behoeft dat slechts in de volgende biecht te ver-

melden; de zonde was in de vorige biecht ingesloten en is dus

reeds vergeven. — Maar wie door eigen zware schuld een
doodzonde weglaat, biecht ongeldig; hij houdt al zijn zonden
en bedrijft een nieuwe doodzonde, een heiligschennis.
Wie ongeldig gebiecht heeft, moet zo spoedig mogelijk een
geldige biecht spreken; daarin moet hij minstens alle doodzonden belijden die hij sinds zijn laatste geldige biecht bedreven heeft. Een biecht waarin meerdere vroegere biechten herhaald worden, noemt men generale biecht. Men kan ook vrijwillig een generale biecht spreken. Dat is b.v. aan te raden,
wanneer men een belangrijke stap zet (b.v. vóór het huwelijk),
bij gelegenheid van een missie, van een retraite of bij een gevaarlijke ziekte.

Nadat wij onze zonden beleden hebben, ontvangen wij de
absolutie. Door Gods barmhartigheid worden we bevrijd van

onze zonden en vervuld met nieuwe kracht om het goede te

doen. De absolutie is het heiligste ogenblik van de biecht.
Na de biecht verrichten we de penitentie die de priester
196

ons opgelegd heeft. Het is nuttig en heilzaam dat we bovendien onszelf een vrijwillige boete opleggen. Wij moeten de
penitentie in vereniging met het verzoenende lijden van onze
Heer Jesus Christus op ons nemen als een uitboeting. Wij mogen ook nooit vergeten, de schade die wij door onze zonden
hebben aangericht, naar best vermogen te herstellen.
Om te overdenken: 1. Waarover onderzoeken wij ons geweten? 2. Waarover moeten wij ons ook nog onderzoeken als wij doodzonden bedreven
hebben? 3. Welk berouw is in de biecht voldoende? 4. Hoe moeten wij
biechten? 5. Welke plicht legt het biechtgeheim de biechtvader op? 6.
Wat moeten wij doen wanneer wij zonder zware schuld iets belangrijks
vergeten hebben in de biecht? 7. Wat moet iemand doen die ongeldig gebiecht heeft? 8, Wat is het heiligste ogenblik in de biecht?

169. Wat is er allemaal nodig voor de biecht?
Voor de biecht is nodig:
1. het gewetensonderzoek,
2. het berouw,
3. het voornemen,

A. de belijdenis der zonden,
5. het volbrengen van de penitentie.
170. Wat is het noodzakelijkste bij de biecht?
Het noodzakelijkste bij de biecht is het berouw; zonder berouw is de biecht ongeldig.
171. Wat moeten wij ons bij de biecht voornemen?
Wij moeten ons bij de biecht voornemen, alle zonden
te vermijden, alle schade te herstellen en God voortaan
trouw te dienen.
172. Welke zonden moeten gebiecht worden?
Alle doodzonden moeten gebiecht worden, en wel met
vermelding van het aantal en de belangrijkste omstan.
digheden.

197

173. Wat moeten wij doen na de biecht?
Na de biecht moeten wij de opgelegde penitentie volbrengen en de aangerichte schade zoveel mogelijk herstellen.
Voornemen: Zou ik ooit het ongeluk hebben, een zware zonde te bedrijven, dan zal ik die zo gauw mogelijk biechten. Het is beter de
zonde aan een priester te belijden dan in onrust te leven, ongelukkig
te sterven en op de jongste dag voor heel de wereld beschaamd te
staan en voor eeuwig verdoemd te worden.
Het vierde gebod van de heilige Kerk: Om de zondaars aan te sporen, hun biecht niet telkens weer uit te stellen, schrijft de Kerk
voor: men moet minstens eens per jaar zijn zonden biechten.
Gesprek over het geloof: Sommige mensen vragen: „Je gaat zo vaak
te biechten. Wat heb je daar nu aan?” — Wij antwoorden: „De
biecht geeft mij de vrede met God, de vreugde van een zuiver geweten, kracht voor het uur van de bekoring en hulp in de strijd tegen
mijn gebreken. Zij helpt mij, mezelf beter te leren kennen en vooruit te gaan in de navolging van Christus. Na iedere biecht ben ik opgewekt en blij en heb ik weer nieuwe moed.”
Opgave: 1. Wat te zeggen over de volgende biechten: a) Temand
heeft opzettelijk een dagelijkse zonde weggelaten; b) een ander
heeft in de biechtstoel een doodzonde, die hij had willen biechten,
vergeten; c) een derde heeft een doodzonde niet gebiecht, omdat
hij zijn geweten slordig had onderzocht; d) een vierde heeft bij zichzelf gedacht: ik bid de oefening van berouw en biecht, maar het gestolen horloge geef ik niet terug; e) een vijfde heeft op twee zondagen door eigen zware schuld de heilige mis niet bijgewoond en
biecht: „ik ben nalatig geweest in het vervullen van mijn godsdienstplichten”; f) een zesde heeft door een leugen iemand anders
in de gevangenis gebracht en biecht nu: „Ik heb gelogen.” — Welke
biechten waren geldig? — welke ongeldig? Wat moeten die mensen nu doen? 2. Noem enkele werken van boetvaardigheid die je
jezelf kunt opleggen? 3. Welke fouten kan men bij de biecht begaan? 4. Waardoor kan een biecht ongeldig worden? 5. Waarom is
het goed, steeds bij dezelfde priester te biechten? 6. In welke volgorde zou men bij de biecht zijn zonden kunnen opnoemen?

198

HOE WIJ BIECHTEN
Ï. Vóór de biecht

Voorbereidend gebed. „Kom Heilige Geest, verlicht mijn verstand om
mijn zonden te kennen. Help mij, er een goed berouw over te hebben, ze
goed te biechten en mij waarlijk te beteren”
Gewetensonderzoek. We gaan na, welke zonden we sinds de laatste
biecht hebben bedreven. Het is goed, daarbij een biechtspiegel te gebruiken, d.i. een lijstje met vragen zoals dat vaak in kerkboeken staat. Wij
kunnen ook zeer geschikt aan de plaatsen denken waar we geweest zijn
en ons afvragen: hoe ben ik geweest thuis, op school, in de kerk, bij het
spel, op mijn werk, enz.
Berouw. We denken aan het oordeel van de heilige en rechtvaardige God,
aan het vagevuur en de hel en overwegen: welke straffen heb ik voor
mijn zonden verdiend?
Wij denken aan de lijdende Verlosser en zeggen bij onszelf: Mijn zonden hebben Zijn lijden veroorzaakt. Wat heb ik Zijn heilig Hart een pijn
gedaan! „Mijn Jesus, barmhartigheid!”
Wij zien op naar onze hemelse Vader en bedenken: Hoeveel goeds
heeft Hij mij bewezen! Hoe liefdevol ziet Hij steeds op mij neer! Hoe
heilig en goed is Hij! Wat ben ik ondankbaar en slecht tegenover Hem
geweest! Dan vragen we de goede God van harte om vergiffenis.
Voornemen. We beloven God, geen zonde meerte zullen bedrijven en met
alle kracht Zijn wil te zullen volbrengen. Het is nuttig, na te gaan, hoe
we die zonden voortaan kunnen vermijden. Daartoe vragen we ons af:

Waar dreigt het gevaar van een nieuwe zonde? Wat kan ik daartegen
doen? Waarin moet ik mij verbeteren? Vandaag — morgen — thuis —
op school, enz.?
Het is ook goed een nauwkeurig omschreven voornemen te maken. We
nemen ons voor, een bepaalde zonde te vermijden en te bestrijden of een
bepaalde deugd te beoefenen. We moeten vooral ons best doen, ons hoofdgebrek te bestrijden.
II. De biecht

Wanneer we ons geweten onderzocht hebben, berouw hebben verwekt en
ons voornemen gemaakt, gaan we naar de biechtstoel en wachten tot het
onze beurt is; we blijven ingetogen en eerbiedig wat bidden uit een
kerkboek of uit onszelf.

199

Dan gaan we de biechtstoel in en knielen neer en vragen: „Vader geef
mij uw zegen”; wij maken het kruisteken.
Dan zeggen we: „Ik belijd mijn schuld voor de almachtige God en voor
u, Vader. Mijn laatste biecht is geweest... ..…” Hierna belijden we dui-

delijk en oprecht onze zonden.
Wij kunnen onze belijdenis besluiten met de woorden: „Deze en al
mijn zonden zijn mij van harte leed; ik beschuldig mij daarvan en vraag
ootmoedig de absolutie”, of: „Mijn Jesus, barmhartigheid”, of: „God,
wees mij zondaar genadig.”
Dan luisteren we goed naar wat de priester ons zegt en naar de penitentie die hij ons oplegt. Wanneer we die niet zouden verstaan, dan vragen we hem ernaar.

Dan geeft de priester ons de absolutie. Wij denken er dan aan, dat
Christus ons nu onze zonden vergeeft, en maken het kruisteken. Tenslotte zegt de priester meestal: „Geloofd zij Jesus Christus.” Wij antwoorden daarop: „In eeuwigheid. Amen” en verlaten de biechtstoel.

III. Na de biecht
Dankzegging en gebed. We zoeken een plaats in de kerk waar we onge-

stoord kunnen bidden. Daar bedanken wij God voor Zijn barmhartigheid,
vernieuwen we onze voornemens en smeken God om de genade Hem
voortaan trouw te dienen,
De penitentie. Wanneer het mogelijk is, verrichten we tegelijk ook de
opgelegde penitentie. Dan gaan we na, wat we ons zelf voor boete zullen
opleggen.

(86)

De aflaat

Om de vijfentwintig jaar kondigt de heilige Vader een „heilig jaar” af. Hij nodigt de gelovigen uit, naar de heilige Stad

te komen, zich te bekeren van hun zonden, te biechten en het

Lichaam des Heren te ontvangen; ze moeten de voornaamste
kerken van Rome bezoeken en daar bidden tot intentie van de
heilige Vader. Aan allen die dat doen, wordt een volle aflaat
geschonken. Het jaar daarop kan de aflaat van het heilig jaar
meestal in de hele wereld verdiend worden.
*

200

Christus heeft aan Zijn Kerk de macht gegeven, ook buiten
de biecht straffen te vergeven die wij voor onze zonden verdiend hebben. Hij zei: „Alles wat gij op aarde zult ontbinden,
zal ook in de hemel ontbonden zijn”
(Mt. 18 : 18). Daarom scheldt de

Kerk ons door de aflaat tijdelijke
straffen kwijt voor zonden die ons al
vergeven zijn. Straffen voor zonden

pn

|

die nog niet vergeven zijn, kunnen

door de aflaat niet kwijtgescholden
worden.
Christus heeft door

Zijn

dood

kwijtschelding van alle straffen voor
ons verdiend. In vereniging met Hem
doet ook de Kerk in haar heiligen
voortdurend boete voor de zonden. Uit de schatkamer der
voldoeningen van Christus en de heiligen biedt de Kerk aan
God alshetware een vergoeding aan voor de tijdelijke straffen
die zij door de aflaat aan de gelovigen kwijtscheldt.
Door een volle aflaat worden alle tijdelijke straffen kwijtgescholden. Zulke aflaten zijn b.v. de Portiuncula-aflaat, de
jubileum-aflaat en de aflaat in het stervensuur. Door een gedeeltelijke aflaat wordt slechts een gedeelte van de tijdelijke
straffen kwijtgescholden. Een aflaat van een jaar of van veertig dagen (een quadragene) betekent: kwijtschelding van zoveel straffen als men vroeger kwijtgescholden kreeg door een

jaar of door veertig dagen kerkelijke boete. Hoeveel dat is,
weet God alleen. — Bijna alle aflaten kunnen toegepast worden op de gelovige zielen.
Om een aflaat te kunnen verdienen, moeten wij in staat van
genade zijn en de voorgeschreven goede werken of gebeder:
verrichten. Wie om de veertien dagen biecht of bijna dage-

lijks communiceert, kan steeds alle aflaten verdienen, waar-

voor de biecht uitdrukkelijk is voorgeschreven.

Om te overdenken: 1. Met welke woorden heeft Christus aan de Kerk
de macht gegeven om straffen kwijt te schelden? 2. Welke straffen kunnen ons door de aflaten kwijtgescholden worden? 3. Aan wie hebben wij

201

het te danken dat God ons deze straffen kwijtscheldt? 4. Wat wordt er
kwijtgescholden door een volle aflaat? 5. Wat wordt er kwijtgescholden
door een gedeeltelijke aflaat?

174. Wat wordt ons door de aflaat kwijtgescholden?
Door de aflaat worden ons tijdelijke straffen kwijtgescholden voor zonden die ons reeds vergeven zijn.
175. Wat is nodig om een aflaat te verdienen?
Om een aflaat te verdienen moeten wij in staat van ge-

nade zijn en de voorgeschreven goede werken of gebeden verrichten.
Voornemen: Ik zal dikwijls een aflaat verdienen voor de gelovige
zielen.
Gesprek over het geloof: Sommige mensen zeggen: „Wanneer de
zonde vergeven is, is ook de straf kwijtgescholden.” — Wij antwoorden: „God vergaf aan David zijn zware zonde, maar niet de

volledige straf. De profeet Nathan zei tot hem: „De Heer vergeeft u
uw zonde. Maar het kind dat u geboren is, moet sterven” (2 Sam.
12 : 13, 14). — Onjuist is ook de mening dat door een aflaat de
zonden zelf vergeven worden. En laster is het, wanneer men zegt dat

de Kerk een aflaat verkoopt of zelfs toekomstige zonden voor geld
kwijtscheldt.

DE CHRISTEN BĲ EEN ZWARE ZIEKTE
Bij ernstige ziekte of stervensgevaar hebben wij een bijzondere
versterking nodig voor ziel en lichaam. Daarom komt Christus zelf ons te hulp in het sacrament van het heilig oliesel.


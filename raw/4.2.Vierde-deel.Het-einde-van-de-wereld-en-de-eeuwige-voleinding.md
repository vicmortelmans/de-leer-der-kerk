(132)
Wat Christus ons voorspeld heeft over
de tijd vóór de jongste dag
Eens vroegen de leerlingen aan de Heer welke tekenen aan
Zijn komst en het einde der wereld zouden voorafgaan. Toen

sprak Jesus: „Pas op dat niemand u misleidt. Want velen zul-

len in mijn naam optreden en zeggen: Ik ben de Christus, en
ze zullen velen misleiden. En ge zult horen van oorlogen en

oorlogsgeruchten. Past op, verschrikt er niet van, want dit
moet allemaal gebeuren, maar het is het einde nog niet...

Men zal u overleveren om u te mishandelen en te doden; en

ge zult een voorwerp van haat zijn bij alle volken terwille van
mijn naam. Dan zullen velen zich ergeren, elkander verraden
en haten, en de liefde zal bij velen verkoelen. Maar wie tot het
einde volhardt, hij zal behouden worden. Doch eerst zal dit
evangelie van het rijk over heel de wereld worden verkondigd
298

tot een getuigenis voor alle volkeren; dan zal het einde komen” (Verg. Mt. 24 : 3-14).
Ed

Christus heeft ons voorspeld dat Zijn blijde boodschap vóór
de jongste dag over heel de wereld verkondigd zal zijn. Alle
volkeren moeten de blijde boodschap over het rijk Gods vernomen hebben vóór het einde komt.
Christus heeft ook voorspeld, dat veel mensen Zijn boodschap niet zullen aanvaarden, de Kerk zullen bestrijden en de
christenen op de proef zullen stellen, vervolgen en doden.
„Heeft men mij vervolgd dan zal men ook u vervolgen!” (Joh.
15 : 20). Ook zullen steeds weer oorlog, revolutie, hongersnood en andere verschrikkelijke rampen over de volkeren ko-

men. Onder zulke benarde omstandigheden zullen veel christenen zwak worden en afvallen van het geloof.
Maar Christus heeft ook beloofd, dat Hij Zijn Kerk in alle
beproevingen zal bijstaan: „De poorten der hel zullen haar
niet overweldigen” (Mt. 16 : 18). „Ziet, ik blijf bij u tot aan het
einde der tijden” (Mt. 28 : 20). — Hij heeft de apostelen en
de gelovigen beloofd, dat Hij hen door de heilige Geest zal
verlichten en sterken, opdat ze in vervolging en rampspoed

trouw blijven en aan de wereld de getuigenis geven dat Christus leeft en zegeviert.
Kort voor het einde zal de duivel nog éénmaal al zijn kracht
inspannen tegen het rijk Gods. De slechte mensen zullen leven
299

alsof er geen God, geen oordeel en geen eeuwigheid bestond
(Verg. Mt. 24 : 37-39). Valse profeten zullen opstaan; zij zullen veel mensen tot afval brengen. Tenslotte zal de antichrist

optreden, „de man van goddeloosheid, het kind van de ver-

doeming, de tegenstander die zich verheft tegen alles wat God
of heilig heet en zich aanstelt als God.” In Satans kracht zal
hij bedriegelijke tekenen en wonderen verrichten en veel mensen misleiden. Maar Christus zal hem bij Zijn komst door
Zijn goddelijke kracht vernietigen (2 Thess. 2 : 3-11).
Dit alles is ons voorspeld, opdat we, wanneer het gebeurt,

ons niet laten misleiden en laten ontmoedigen, maar volhar-

den tot het einde toe.

Om te overdenken: 1. Vóór welke dag zal het evangelie onder alle volkeren verkondigd zijn? 2, Welke beproevingen zullen volgens Christus’
voorspelling voorafgaan aan de jongste dag? 3. Wat heeft Christus ons
voor die tijd beloofd? 4, Wat zal er onmiddellijk vóór het einde van de
wereld gebeuren? 5. Waarom heeft Christus ons zo veel over het einde
van de wereld voorspeld?
Voornemen: Wanneer ongeloof en onrecht brutaal hun kop opsteken, zal ik niet verwonderd staan: Christus heeft het voorspeld.

(133)

Het einde van de wereld
en de verrijzenis van de doden

Toen Jesus tot Zijn leerlingen gesproken had over de gebeurtenissen op het einde van de wereld, vervolgde Hij: „En terstond na de kwelling dier dagen zal de zon worden verduisterd en de maan geen licht meer

geven; de sterren zullen van de

hemel vallen en de krachten der
hemelen zullen worden geschokt.
Dan zal het teken van de Mensenzoon aan de hemel verschijnen; dan zullen alle geslachten
der aarde jammeren en de Mensenzoon op de wolken des hemels

zien

komen

met

grote

macht en majesteit. Dan zal Hij
300

Zijn engelen zenden met luid schallende bazuinen; en ze zul-

len van de vier windstreken al Zijn uitverkorenen verzamelen,

van het ene uiteinde des hemels tot aan het andere” (Verg.
Mt. 24 : 29-31).

+

Wánneer het einde van de wereld komt, bepaalt God. Hij is
Heer en Meester over de tijd en Koning van de eeuwigheid.
Hij alleen weet hoelang de wereld bestaan zal; Hij alleen bezit de macht om het einde te laten komen. Daarom zegt Christus: „Waakt dus, want ge kent dag noch uur!” (Mt. 25 : 13).
— De dag van het einde der wereld noemen we: de jongste
dag (d.w.z. de laatste dag).
Op de jongste dag zal Christus wederkomen en Zijn goddelijke heerlijkheid aan heel de wereld openbaren. Bij Zijn komst
zal heel de schepping geschokt worden. Zijn komst zal het teken zijn dat de oude wereld, waarin Zijn heerlijkheid nog verborgen was, ten einde is en dat de nieuwe wereld aanbreekt,

waarin God de gehele schepping zal vervullen met Zijn heerlijkheid. Daarom noemen we de jongste dag ook wel: de dag
van Christus.
Wanneer Christus wederkomt, zal Hij met goddelijke macht
alle mensen voor zich laten verschijnen. Ook de doden zullen
Zijn stem horen en verrijzen. „Het uur komt dat allen die in

de grafsteden zijn, de stem van Gods Zoon zullen horen; en
zij die het goede gedaan hebben, zullen er uit gaan tot op-

standing ten leven, maar zij die het kwade hebben verricht,
tot opstanding ten oordeel” (Joh. 5 : 28, 29). De goeden zullen de oproep van Christus met onuitsprekelijke vreugde vernemen, de slechten met ontzetting.
Bij de verrijzenis worden de lichamen van de doden voorgoed met hun ziel verenigd. De lichamen der slechten zullen
lelijk zijn; zij zullen de slechtheid en de wanhoop der slechten weerspiegelen. De lichamen der goeden zullen daarentegen
heerlijk zijn; want zij zullen gelijken op het verheerlijkte Lichaam van Christus.

301

Om te overdenken: 1. Wie bepaalt wanneer het einde van de wereld
komt? 2. Wat betekent het woord: „de jongste dag”? 3. Waaraan zal
men kunnen zien dat het einde.der wereld gekomen is? 4. Wat zal Christus doen wanneer Hij wederkomt? 5. Hoe zullen de mensen reageren op
de oproep van Christus? 6. Hoe zullen op het einde van de wereld de
lichamen van de verrezenen er uit zien?

244. Wat zegt Christus over de verrijzenis van de doden?
Christus zegt: „Het uur komt, dat allen die in de grafsteden zijn, de stem van de Zoon Gods zullen horen; en
zij die het goede hebben gedaan, zullen er uit gaan tot
opstanding ten leven, maar zij die het kwade hebben
verricht, tot opstanding ten oordeel.”
Voornemen: Ik zal er vaak aan denken: „De wereld gaat voorbij

met haar begeerlijkheid, maar wie de wil van God volbrengt, blijft
in eeuwigheid” (l Joh. 2 : 17).
H. Schrift: „Wij verwachten de zalige hoop en de openbaring der
glorie van onze grote God en zaligmaker Christus Jesus” (Tit. 2 : 13).
— „Niet allen zullen wij ontslapen maar wel allen van gedaante veranderen, plotseling, in een oogwenk, bij de laatste stoot der bazuin”
(1 Cor. 15 : 51, 52). — „Christus zal ons vernederd lichaam herscheppen, aan Zijn verheerlijkt lichaam gelijk, door de kracht waarmee Hij alles aan zich onderwerpen kan” (Phil. 3 : 21).
Gesprek over het geloof: De adventisten, de getuigen van Jehova
en andere sekten beweren, dat men de jongste dag vooruit berekenen kan. — Wij antwoorden: „Jesus heeft gezegd: „Die dag en dat

uur kent niemand — alleen de Vader’ ” (Mc. 13 : 32).

(134)

Het laatste oordeel

Kort voor Zijn lijden sprak Jesus tot Zijn leerlingen: „Wanneer de Mensenzoon in Zijn heerlijkheid komt en alle engelen
met Hem, zal Hij plaats nemen op de troon Zijner majesteit.

En alle volkeren zullen vóór Hem worden vergaderd, maar
Hij zal ze van elkander scheiden zoals een herder een scheiding maakt tussen schapen en bokken. En de schapen zal Hij
plaatsen aan Zijn rechterhand, de bokken aan Zijn linkerhand.
302

Dan zal de Koning zeggen tot hen die aan Zijn rechterhaad

staan: „„Komt, gezegenden van mijn Vader: neemt bezit van

het rijk dat voor u bereid is van de grondvesting der wereld

af.” Maar dan zal Hij zeggen tot hen die aan Zijn linkerhand
staan: „Gaat weg van mij vervloekten in het eeuwige vuur dat

bereid is voor de duivel en zijn engelen.” Dan zullen ze de
eeuwige straf binnengaan, maar de rechtvaardigen zullen binnengaan in het eeuwig leven” (Verg. Mt. 25 : 31-46).
+

Na de verrijzenis van de doden volgt het laatste oordeel. „God
heeft een dag bepaald, waarop Hij de wereld met rechtvaardigheid zal oordelen” (Opb. 17 : 31). Dan is de tijd voorbij
waarin God de zondaars in Zijn grote
lankmoedigheid verdragen heeft. Nu
worden de slechten getroffen door de
volheid van Zijn toorn, maar aan de

goeden bewijst Hij heel Zijn liefde. Dit
oordeel heet: het laatste oordeel.

God zal de wereld „oordelen door
Christus Jesus” (Rom. 2 : 16). „De Va-

der heeft het oordeel geheel aan de Zoon
gegeven” (Joh. 5 : 22). Christus heeft
de wereld verlost, Hij zal haar ook oordelen.
Voor het aangezicht van de verheerlijkte Christus wordt alles
openbaar wat ieder heeft gedaan. „Hij zal de verborgenheden
der duisternis aan het licht brengen en de bedoelingen der
harten openbaren” (Ll Cor. 4 : 5). De goeden worden van de
slechten gescheiden. Dan spreekt Christus het oordeel uit. Wie
God heeft liefgehad en Hem heeft gediend, roept Hij tot zich
en schenkt hem het eeuwig leven; maar wie zich van God heeft
afgewend en zich tot het einde toe niet heeft bekeerd, die stoot
Hij van zich af en veroordeelt Hij tot de eeuwige dood.
Na het laatste oordeel gaan de goeden met lichaam en ziel
het eeuwige leven binnen, maar de slechten worden met ziel
en lichaam in de hel geworpen. Het lichaam zal delen in de
beloning en in de straf, omdat het op aarde ook deelgenomen
heeft aan de goede of slechte daden.
303

Bij het laatste oordeel zal ook de duivel definitief veroordeeld worden. Christus ontneemt hem alle macht en verbant
hem voor goed naar de hel.
Het laatste oordeel vindt plaats, opdat Gods heiligheid,
rechtvaardigheid en wijsheid door alle mensen worde erkend,
opdat Christus voor heel de wereld verheerlijkt worde en opdat de goeden de verdiende eer en de slechten de verdiende
schande ondervinden. Dan kan niemand meer God loochenen
of Hem aanklagen, Christus afwijzen of Hem bestrijden, de
goeden bespotten, onderdrukken of pijnigen.
Dan zullen de goddelozen tot elkaar zeggen met rouw in
het hart en in hun zieleangst verzuchten: „Dit is nu de man
die wij vroeger bespotten als een toonbeeld van hoon, wij verdwaasden! Wij hebben zijn leven voor waanzin gehouden en
zijn einde voor eerloos. Hoe wordt hij nu onder Gods kinderen geteld en deelt hij het lot van de heiligen
(Wijsh. 5 : 3-5).
Om te overdenken:
Wat zal er bij het
lichaam delen in de
beurt bij het laatste

1. Door wie wordt het laatste oordeel gehouden? 2,
laatste oordeel gebeuren? 3. Waarom zal ook ons
eeuwige beloning of in de eeuwige straf? 4, Wat geoordeel met de duivel?

245. Wat volgt er na de verrijzenis der doden?
Na de verrijzenis der doden volgt het laatste oordeel.
246. Hoe zal het oordeel van de goddelijke rechter lui-

den?
Tot de goeden zal de goddelijke rechter zeggen:

„Komt, gezegenden van mijn Vader, neemt bezit van

het rijk dat voor u bereid is van de grondvesting der
wereld af.” Maar tot de slechten zal Hij zeggen: „Gaat
weg van mij, vervloekten, in het eeuwige vuur dat bereid is voor de duivel en zijn engelen.”

304

247. Waarom wordt het laatste oordeel gehouden?
Het laatste oordeel wordt gehouden:
1. opdat Gods wijsheid en rechtvaardigheid door alle
mensen erkend worde,

2. opdat Christus voor heel de wereld verheerlijkt
worde,

3. opdat de goeden hun verdiende loon en de slechten
hun verdiende straf ontvangen.
Voornemen: Bij al mijn doen en laten zal ik vragen: Kan ik daarmee het oordeel van God doorstaan?
H. Schrift: „Wie kan de dag van Zijn komst verdragen; wie houdt het
uit als Hij verschijnt? Want Hij zal zijn als het vuur van de smelter !”’
(Mal. 3 : 2). — „Zie, Hij komt met de wolken; en alle oog zal Hem
zien, zelfs zij die Hem doorstoken hebben” (Opb. 1 : 7). — „De koningen der aarde, rijksgroten en legerhoofden, rijken en machtigen,
alle slaven en vrijen, ze verborgen zich in de spelonken en rotsen der
bergen. En tot bergen en rotsen riepen ze uit: „Valt op ons neer!
Verbergt ons voor het aanschijn van Hem die op de troon gezeten is,
en voor de toorn van het Lam. Want gekomen is de grote dag van
hun toorn. Wie kan dan blijven bestaan?” (Opb. 6 : 15-17).
Opgave: 1. In welke gelijkenissen spreekt Jesus over het laatste oordeel? 2. Zoek afbeeldingen van het laatste oordeel en beschrijf ze.
3. In welk gedeelte van de requiem-mis is er sprake van het laatste
oordeel?

(135)

De nieuwe zichtbare wereld

God heeft door de profeet Isaias beloofd: „Zie, ik zal een

nieuwe hemel en een nieuwe aarde scheppen! Aan de vroegere
denkt men niet terug, ze komen niet meer in de gedachten op.
Maar men zal zich verheugen en eeuwig verblijden!”
(Is. 65 : 17, 18).

#

Wanneer God op de jongste dag heel Zijn macht zal openba:
ren, zal de zichtbare wereld vernieuwd worden. (Verg. Mt. 19
: 28). De aarde wordt niet vernietigd; want God vernietigt
niet wat Hij geschapen heeft. Maar „de gedaante van deze we305

reld gaat voorbij” (1 Cor. 7 : 31). Zij wordt in de gloed van
Gods heiligheid en Gods liefde veranderd en vervolmaakt.
„We verwachten uit kracht Zijner belofte een nieuwe hemel en

een nieuwe aarde waarin gerechtigheid woont.”
(2 Petr. 3 : 13).

Ook de vernieuwing van de zichtbare wereld op de jongste
dag zal de Vader tot stand laten komen door Christus, Zijn
Zoon. „Want alles heeft Hij onder Zijn voeten gelegd”

(l Cor. 15 : 27).

N

eeens

NS

Er

Christus zal de zichtbare wereld bevrijden van alle kwaad
en alle ongeregeldheid die de zonde over haar gebracht heeft,
en Hij zal haar vervullen met eeuwige heerlijkheid. Ook de
schepping zal op haar manier deelhebben aan de verheerlijking van Zijn Lichaam.

-=

== MN

MNS
’

S/At
SN

(&

Ò %
\IN

'

Gy NEE
CN

* Zp Il nanSN
N

Wanneer de zichtbare wereld vernieuwd is, is ze eindelijk

datgene geworden waartoe God haar vanaf het begin had
voorbestemd: de stralende woonplaats van God onder de mensen. En zo is dan de schepping voltooid. Dan zal Christus de
gehele verloste schepping overgeven aan Zijn Vader (Verg. 1
Cor. 15 : 24).

Om te overdenken: 1. Door wie zal God de wereld vernieuwen? 2. Wat

zal Christus doen bij de vernieuwing van de wereld?

306

248. Wat zal er op de jongste dag gebeuren met de
zichtbare wereld?
Op de jongste dag zal de zichtbare wereld veranderd
en vernieuwd worden.
Voornemen: Ik zal vaak hieraan denken: de schone wereld van God

die ik met mijn ogen aanschouw, zal eens nog veel mooier worden
wanneer God haar vernieuwt.

H. Schrift: „Hemel en aarde zullen voorbijgaan, maar mijn woorden
zullen niet voorbijgaan” (Mt. 24 : 35).
Opgave: Waarom zijn de vlinder en de lente symbolen voor de vernieuwde zichtbare schepping? — Zoek nog andere symbolen!

(136)

Het rijk Gods in zijn heerlijkheid

In de Openbaring van de heilige Johannes lezen we: „Toen

zag ik een nieuwe hemel en een nieuwe aarde; want de eerste

hemel en de eerste aarde waren verdwenen, en ook de zee be-

stond niet meer. En de heilige Stad, het Nieuwe Jerusalem,
zag ik neerdalen van God uit de hemel, toegerust als een bruid
die voor haar man is getooid. En ik hoorde van de troon een
machtige stem en ze sprak: „Zie de woonstede Gods bij de
mensen: Hij zal Zijn tent bij hen spannen. Zij zullen Zijn volk
zijn, en Hij: God met hen. Elke traan wist Hij weg uit hun
ogen, en nooit zal de dood er meer zijn, geen rouw, geen geween en geen smart; want het vroegere is voorbij!’ En Die op
de troon is gezeten, sprak: „Zie, ik maak alles nieuw!’ ”

(Opb. 21 : 1-5).

Kd

In de nieuwe schepping zal eindelijk de drie-Êne heilige God
alleen over ons heersen en onder ons wonen. Hij zal ons heel
Zijn heerlijkheid laten zien en ons in Zijn liefde voor altijd gelukkig maken. Hij zal de hele verloste schepping met eeuwige
vrede omgeven.
Christus, de mensgeworden Zoon van God, zal in de nieuwe

schepping met de Vader en de heilige Geest over ons heersen
en voor eeuwig bij ons zijn. Van Zijn gelaat zal de glans der
307

goddelijke heerlijkheid ons tegenstralen; Hij zal het loflied
van heel de verloste wereld aanbieden aan Zijn Vader en ons
de volheid van eeuwig leven schenken.
Lichaam en ziel, oog en oor, heel ons denken, voelen en

willen zullen in de nieuwe schepping vervuld zijn van de heerlijkheid Gods. Wij zullen jubelen in onuitsprekelijke vreugde
en in eeuwige liefde verenigd zijn met de drie-éne God en al
Zijn engelen en heiligen.
Dan is alles voorbij wat alleen eigen was aan de oude wereld. Het geloof is overgegaan in de aanschouwing, de hoop
in bezit. Bekoring en strijd, honger en dorst, lijden en dood
zijn voorbij; want nu is de overwinning behaald en het onvergankelijke leven is ons deel geworden. Er bestaat geen scheiding meer : hemel en aarde zijn één, en de ontelbare scharen
van engelen en kinderen Gods uit alle tijden en volkeren zijn
verenigd in God. Er zijn geen tempels en kerken meer; want
heel de verloste schepping is nu één enkele stralende tempel.
Er zijn geen dagen en jaren meer: allen leven in de eeuwigheid van God en vieren het feest dat de Vader vanaf het begin
van de wereld bereid heeft.
Dat is het rijk Gods in zijn heerlijkheid dat Christus ons
verkondigd heeft. Dat is ons eeuwige vaderhuis waarnaar ons
hart verlangt. Dat is de bruiloft van het Lam waarnaar de
Kerk als een bruid verlangt. Zij spreekt tot Christus, haar
Bruidegom: „Kom, Heer Jesus, kom!” (Opb. 22 : 20).

Om te overdenken: 1. Beschrijf het leven in de nieuwe schepping! 2. Wat
zal er in de nieuwe schepping niet meer bestaan?
Voornemen: Ik zal God vaak hartelijk bedanken dat Hij mij geroepen heeft tot Zijn heerlijk rijk.
H. Schrift: „De rechtvaardigen zullen in het rijk van hun Vader blinken als de zon” (Mt. 13 : 43). — „Hij toonde mij een stroom van het
water des levens, opbruisend uit de troon van God en het Lam”
(Opb. 22 : 1). — „Daar zal ook de troon zijn van God en het Lam, en
zullen Zijn dienaren Hem dienen. Ze zullen Zijn aanschijn aanschouwen, Zijn naam op hun voorhoofd dragen. Dan zal er geen nacht
meer zijn en ze zullen het licht van fakkels en zon niet meer behoe-

308

ven. Want God de Heer zal over hen lichten; ze zullen heersen in de
eeuwen der eeuwen!” (Opb. 22 : 3-5).
Uit de leer van de heiligen: „Wij verlangen naar het komende Jerusalem en hoe meer wij daarnaar verlangen, des te gelukkiger verdragen wij daarvoor alles wat ons overkomt” (Augustinus)
Opgave: 1. Waarom is in de nieuwe schepping geen van de zeven sacramenten nodig? 2, Waarom is daar geen overtreding van Gods geboden meer mogelijk? 3. Wat is van het voltooide rijk Gods reeds nu
werkelijkheid geworden?
De verwachting van de christen: Kardinaal Newman schrijft: Onze
aarde die zich in de lente tooit met nieuwe bladeren en bloesems, zal
zich eens ontplooien tot een nieuwe wereld van licht en heerlijkheid
Het zal een eeuwige lente zijn. Die lente zal zeker komen, hoelang
het ook duurt. Daarom bidden we, dag in dag uit:

in

UW RIJK KOME!

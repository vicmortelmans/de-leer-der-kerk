(70)

Jesus leert ons bidden

Eens had Jesus gebeden tot Zijn hemelse Vader. Toen kwam
een van Zijn leerlingen naderbij en vroeg Hem: „Heer, leer
ons bidden zoals ook Johannes het aan zijn leerlingen geleerd
heeft” Toen sprak Jesus: „Zo zult ge bidden:

Onze Vader die in de hemel zijt,
Uw naam worde geheiligd,
Uw rijk kome,
Uw wil geschiede op aarde zoals in de hemel.
Geef ons heden ons dagelijks brood.
En vergeef ons onze schuld zoals ook wij
aan anderen hun schuld vergeven,
En leid ons niet in bekoring,
maar verlos ons van het kwade.”
(Verg. Lc. 11 : 1-4; Mt. 6 : 9-13).
*

Wanneer wij bidden, verheffen wij ons hart tot God en spreken wij met Hem. Wij loven en prijzen Hem, danken Hem en
smeken Hem om Zijn genade.
Om ons te laten zien hoe wij moeten bidden, heeft Christus ons het Onze Vader geleerd. Omdat dit gebed afkomstig

is van onze Heer, noemen we het ook wel: „het gebed des He-

ren”. Het is het prachtigste gebed dat er bestaat. — Het On-

ze Vader bestaat uit een aanspraak en zeven vragen.
Wij beginnen met de woorden: „Onze Vader die in de he-

mel zijt”. Wij zijn kinderen van God; daarom mogen wij vertrouwelijk met Hem spreken, hoewel Hij de hoogheilige Heer
van hemel en aarde is.
Op de eerste plaats bidden we dan om dingen die God toekomen: dat Zijn naam verheerlijkt en geprezen moge worden;
dat Zijn rijk moge komen en Hij over ons allen moge heersen;
dat Zijn heilige wil niet alleen door de engelen en heiligen van
de hemel volbracht moge worden, maar ook door de mensen
op aarde.
En dan bidden wij om alles wat wij mensen nodig hebben:
dat God ons het dagelijks brood moge geven en alles wat wij
150

nodig hebben om te kunnen leven; dat Hij ons onze zonden

moge vergeven, zoals ook wij bereid zijn, om vergeving te
schenken aan allen die tegen ons iets misdaan hebben; en eindelijk vragen wij Hem, zo goed te willen zijn, ons tegen be-

koringen te beschermen waartegen wij niet zijn opgewassen,
en ons te willen verlossen van het kwade.

Jesus leert ons door het Onze Vader, dat wij bij ons gebed

vooral moeten denken aan de eer van God. Voor ons zelf moe-

ten we vooral vragen om alles wat goed is voor ons eeuwig

heil.
Het is een grote uitverkiezing dat we mogen bidden tot God.
In het gebed mogen we voor de koning van alle koningen treden en meedoen met de lofprijzingen van engelen en heiligen;
wij mogen met God spreken als Zijn geliefde kinderen.
Maar bidden is ook onze plicht. Wij zijn het tegenover God
verplicht, want Hij is onze Heer en onze Vader; Hijzelf heeft
het ons opgelegd en ons door het doopsel daartoe geroepen;
ook krijgen we zonder gebed niet alle genaden die we nodig
hebben om zalig te kunnen worden.
Om te overdenken: 1. Waarom mogen we „Vader” zeggen tegen God?
2. Waarom bidden we in de eerste drie beden van het Onze Vader?
3. Waarom bidden we in de vier laatste beden?

129. Wat is bidden?
Bidden is: zijn hart verheffen tot God om Hem te lo-

ven, Hem te bedanken of om Hem iets te vragen.
130. Waarom bidden wij?
Wij bidden:
1. Omdat God onze Heer en onze Vader is,

2. Omdat wij zonder gebed niet zalig kunnen worden.
131. Waarvoor moeten wij vooral bidden?
Wij moeten vooral bidden dat God verheerlijkt mag
worden en dat wij mensen het eeuwig heil mogen verkrijgen.
/
151

Voornemen: Ik zal elke dag minstens éénmaal het Onze Vader bidden. — Ik zal vaak een van de afzonderlijke beden van het Onze Vader heel langzaam voor mezelf herhalen.
Uit de leer van de heiligen: „Iemand kan alleen goed leven als hij
goed weet te bidden” (Augustinus). — „Een enkel Onze Vader met
devotie gebeden, is beter dan veel Onze Vaders haastig en slordig
afgerammeld” (Franciscus van Sales).
Soorten van gebed: 1. We kunnen met onze eigen woorden bidden,
juist zoals ons hart ons dat ingeeft. Maar we kunnen ook een bestaand gebed bidden; zo’n gebed is bijvoorbeeld het Onze Vader.
2. We kunnen een mondgebed verrichten, dwz. we bidden dan met
ons hart en met onze mond; ofwel een inwendig gebed, dwz. alleen
in ons hart.
3. We kunnen ook bidden door langzaam en nadenkend de heilige
Schrift te lezen, ons een gebeurtenis uit Jesus’ leven voor ogen te
stellen, een heilige afbeelding te beschouwen of Gods werken in de
natuur met vrome gevoelens te bewonderen en daar met God over te
spreken. Zo’n gebed noemen we: overwegend gebed. Ook de kruis-

weg en de rozenkrans moeten we overwegend bidden.
Het gebedenboek: Een goed gebedenboek kan ons prachtig helpen
om goed te bidden. Wanneer we nooit een gebedenboek gebruiken,
wordt ons gebed eentonig en arm. Een van de belangrijkste gebedenboeken is het missaal.
Opgave: 1. Welke lof- en dankgebeden ken je? 2. Welke lofzangen
en dankgezangen ken je? 3. Noem enkele gebeden waarin we om
vergeving van onze zonden vragen. 4. Noem enkele smeekgebeden.
5. Omschrijf eens met je eigen woorden de verschillende dingen

waarom we in het Onze Vader vragen. 6. Schrijf het Onze Vader
eens mooi op, met sierlijke letters.

(71)

Hoe wij moeten bidden

In de nacht vóór Zijn lijden ging Jesus met Zijn leerlingen

naar de Hof van Olijven. Toen Hij daar was aangekomen, zei

Hij: „Bidt dat gij niet in bekoring komt.” Hij verwijderde
zich van hen ongeveer een steenworp ver, wierp zich op de

knieën en bad: „Vader, indien het uw wil is, neem deze kelk

van mij weg... Neen, niet mijn wil geschiede, maar de uwe.”
En door doodsangst aangegrepen, bad Hij nog vuriger.
(Verg. Le. 22 : 39-44).
*

152

Wanneer wij bidden, moet ons hart bij God zijn. Wij moeten
er goed aan denken, met wie wij spreken en onze gedachten
houden bij wat wij Hem zeggen. Dan bidden wij met eerbied
en aandacht. — Om eerbiedig en aandachtig te kunnen bidden, moeten wij
ingetogen zijn en alles vermijden wat
ons kan afleiden. Wanneer we ons best
doen om aandachtig en eerbiedig te bidden, bidden we goed, ook al komen er
telkens weer verstrooiende gedachten in
ons op, die ons afleiden.
Wij moeten er bij het bidden aan denken dat God onze Heer en schepper is
en dat wij als zwakke, zondige schepselen geheel en al aangewezen zijn op Zijn
genade. Dan bidden we nederig.
Bij het bidden moeten we ons helemaal onderwerpen aan God en Zijn heilige wil en het aan Hem overlaten, wanneer en hoe Hij ons wil
verhoren; dan bidden we met overgave.
Omdat God onze goede Vader is, mogen we ons bij al onze
noden tot Hem wenden. Hij verhoort ons steeds; wel beantwoordt Hij onze gebeden vaak anders dan we verwachten;
want Hij weet beter dan wijzelf, wat goed voor ons is. Wanneer wij er vast op vertrouwen dat God ons verhoort, bidden
we met vertrouwen.
Vaak valt het bidden ons moeilijk omdat we moe of traag

zijn of omdat God ons niet meteen verhoort. Wij mogen dan
niet ophouden, maar moeten doorgaan met bidden; wij moe-

ten bidden met volharding. Ook Christus is in de Hof van
Olijven niet opgehouden met bidden; Hij bad met volharding
hoewel Zijn ziel dodelijk bedroefd was.
Wanneer wij goed bidden, worden wij verenigd met God
en leren wij Hem inniger liefhebben. Wij begrijpen Zijn heilige wil beter en leren de juiste waardeschatting van de aardse dingen. Wij worden gesterkt tegen het kwaad en krijgen

plezier in het goede. Wij worden getroost in de beproeving en
geholpen in onze nood. Maar vooral verkrijgen we door het
153

gebed de genade, dat we Christus tot aan het einde trouw blij(eindvolharding).

ven

Om te overdenken: 1. Wanneer bidden we met eerbied en aandacht?

2. Wat moeten we doen om zo te bidden? 3. Wanneer bidden we nederig?
4, Wanneer bidden we met overgave? 5. Wanneer bidden we met vertrouwen? 6. Wanneer bidden we met volharding?

132, Hoe moeten we bidden?
Wij moeten bidden met eerbied en aandacht, met nederigheid, vertrouwen en volharding.
133. Wat verkrijgen we door ons gebed?
Het gebed verenigt ons met God, sterkt ons tegen het
kwaad en verkrijgt voor ons rijke genaden, vooral de
genade van de eindvolharding.
Voornemen: Vóór ik ga bidden, zal ik in mijzelf keren en eraan den-

ken dat ik nu ga spreken met de grote heilige God.
H. Schrift: „Volhardt in het gebed!” (Col. 4 : 2). — „God is allen,
die Hem roepen, nabij: allen die oprecht tot Hem bidden!” (Ps.
145 : 18). — „Vraagt en men zal u geven; zoekt en gij zult vinden;

klopt en men zal u opendoen” (Mt. 7 : 7).
Voorbeelden: Het verschil tussen een hoogmoedig en een nederig
gebed laat Jesus ons zien in de gelijkenis van de farizeeër en de tollenaar (Le. 18 : 9-14). — Over het volhardende gebed spreekt Hij in
de gelijkenis van de vriend die ’s nachts om drie broden vroeg (Lc.
11 : 5-13) en in de gelijkenis van de onrechtvaardige rechter (Lc.
18 : 1-8). Een voorbeeld van volhardend gebed is de kanaänietische
vrouw (Mt. 15 : 21-28).
Uit de leer van de heiligen: „God schenkt ons ofwel datgene waarom wij Hem vragen, ofwel iets wat nuttiger voor ons is’”’ (Bernardus
van Clairvaux). — „Alle zaligen van de hemel zijn zalig geworden
door het gebed, alle verdoemden zijn verloren gegaan omdat zij niet
gebeden hebben” (Alfonsus van Liguori).
De uiterlijke houding bij het gebed: Door onze uiterlijke houding
geven wij blijk van onze inwendige gezindheid. Ook het lichaam
moet meedoen met het gebed. Door onze hoofdbuiging, door onze
geknielde houding tonen we onze nederigheid en onze eerbied voor

God. Door ons staan geven we uitdrukking aan onze eerbied, vreugde

154

en bereidwilligheid. Door het vouwen van onze handen betonen we

onze eerbied en onze overgave aan God. Wanneer we op onze borst
kloppen, drukken we daarmee uit dat we ons schuldig voelen voor
God.

De plaats van het gebed: Wij kunnen overal bidden. Het beste kunnen we echter bidden op een plaats waar we ongestoord zijn en ons
kunnen concentreren, bv. in de kerk of, wanneer we thuis bidden,

voor een kruisbeeld of een andere godsdienstige afbeelding.
Ingetogenheid; Om ingetogen te zijn, moeten we het stil laten
worden in ons hart en onze gedachten richten op God. We denken

eraan, dat de heilige God hier tegenwoordig is en met liefde op ons
neerziet. Dan pas beginnen we met ons gebed.
Opgave: 1. Wat stoort bij het gebed? 2. Wat kunnen we doen, wanneer we moeten bidden, maar er niet voor in de stemming zijn? 3.
Welke vreugde schenkt ons het gebed? 4. Zorg ervoor dat boven je
bed een kruisbeeld hangt of een andere godsdienstige voorstelling.

(72)

Tot wie en voor wie wij bidden

Áristides, een christelijk schrijver uit de 2e eeuw, schrijft

over de christenen van zijn tijd: „ledere morgen en op alle

uren van de dag loven en prijzen zij God voor Zijn weldaden en
danken ze Hem voor spijs en drank.”
hd

Er zijn veel gelegenheden om aan God te denken en met Hem

te spreken. Wanneer wij Zijn macht en grootheid ondervinden,
loven wij Hem; wanneer we gezondigd hebben, bidden we om
vergeving; voor we iets belang-

rijks ondernemen, bidden we Hem
om Zijn bijstand. Bij iedere nood

wenden wij ons tot Hem, in het bijzonder bij bekoringen. Vooral dan-

ken we Hem steeds weer, want al

het goede komt van Hem. De heili-

ge Paulus zegt: „Bidt zonder ophouden” (1 Thess. 5 : 17).

Er zijn ook bepaalde tijden
voor het gebed. We bidden °s mor155

gens bij het opstaan en ’s avonds bij het slapen gaan; we bidden
voor en na het eten; we bidden wanneer het Angelus luidt en
vooral bij de godsdienstoefeningen.
We bidden tot God, onze hemelse Vader. Hij is onze schepper en Heer, de oorsprong van al het goede en ons laatste
einddoel. Wij richten ons gebed tot de Vader door Jesus
Christus, onze Heer: wij bidden in Jesus’ naam. Christus, on-

ze hogepriester, biedt onze gebeden aan Zijn Vader aan.

Wij bidden tot Jesus Christus; Hij is waarlijk God, onze
Verlosser en onze Heer, onze Vriend en onze Broeder.

Wij bidden tot de heilige Geest; Hij is waarlijk God zoals

de Vader en de Zoon; Hij woont in ons en heiligt ons.

Wij wenden ons in het gebed ook tot Maria, de Moeder van
Jesus, en tot de andere heiligen en tot de engelen. Wij aanbidden hen echter niet, maar prijzen hen en vragen hen om
hun voorspraak bij God.
In onze gebeden gedenken wij onze medemensen. Wij bidden voor de levenden en de gestorvenen, voor onze vrienden
en vijanden. Wij bidden voor degenen die ons dierbaar zijn
en voor degenen die ons gebed bijzonder nodig hebben: voor

onze ouders, broers en zusters, voor onze weldoeners, voor

de zieken en de stervenden, voor de kerkelijke overheden en

de bestuurders der volkeren, voor de zondaars, voor de hei-

denen en voor de wereldvrede. Een christen sluit niemand bij
zijn gebed uit; want God bemint alle mensen en Christus is
voor alle mensen gestorven.
Wij moeten graag gemeenschappelijk bidden, vooral in het
gezin en bij de godsdienstoefeningen. Jesus zegt: „Zo twee
van u op aarde overeenstemmen om wat dan ook te vragen,
dan zullen ze het verkrijgen van mijn Vader die in de hemel
is. Want waar twee of drie vergaderd zijn in mijn naam, daar
ben ik in hun midden” (Mt. 18 : 19-20).

Om te overdenken: 1. Bij welke gelegenheden kunnen wij aan God denken en met Hem spreken? 2. Tot wie bidden wij? 3. Waarom bidden wij
tot de Vader door Jesus Christus onze Heer? 4. Waarom bidden wij tot
Jesus Christus? 5, Waarom bidden wij tot de heilige Geest? 6. Waarom
bidden wij tot Maria? 7. Waarom bidden wij tot de engelen en heiligen?

156

8. Voor wie moeten wij speciaal bidden? 9. Waarom bidden wij ook gemeenschappelijk?

134. Wanneer moeten wij bidden?
Wij moeten vaak bidden, vooral ’s morgens en
’s avonds, voor en na het eten, bij de godsdienstoefeningen en in beproevingen en bekoringen.
135. Voor wie moeten wij bidden.
Wij moeten voor alle mensen bidden, vooral voor onze
familieleden, vrienden en weldoeners of voor degenen
die ons gebed het meest nodig hebben.
136. Wat zegt Jesus over het gemeenschappelijk gebed?
Jesus zegt: „Waar twee of drie in mijn naam vergaderd zijn, daar ben ik in hun midden.”
Voornemen: Het gebed is de ademhaling van de ziel. Zoals ik niet
vergeet adem te halen, zo mag ik ook niet vergeten te bidden.
H. Schrift: „Voorwaar, voorwaar, ik zeg u: wat gij de Vader ook
moogt vragen, Hij zal het u geven in mijn naam” (Joh. 16 : 23). —
„Looft God in uw harten op liefelijke wijze, met psalmen, gezangen
en geestelijke liederen” (Col. 3 : 16).
Uit de leer van de heiligen: „Toen onze Verlosser de broden zegende, zag Hij op naar de hemel en bad Hij. Daardoor leert Hij ons,
niet eerder van de maaltijd te eten dan nadat wij de Gever van alle

goed bedankt hebben” (Johannes Chrysostomos).

Het morgen- en avondgebed: Meteen na het ontwaken moeten wij
een kruisteken maken en God bij het begin van een nieuwe dag
groeten. Na het opstaan bidden we ons morgengebed. Wij danken
God voor Zijn weldaden en zeggen Hem dat wij deze dag alles tot
Zijn eer willen verrichten; dan vragen wij Hem, ons met Zijn genade
te willen leiden en ons te willen helpen om Zijn heilige wil te kennen en te volbrengen. Wij bevelen ons ook aan in de bescherming
van Maria, van onze engelbewaarder en van de heiligen.
Voor we gaan slapen, bidden we ons avondgebed. We zien terug
op de voorbije dag, bedanken God voor al het goede dat we van Hem
ontvangen hebben en vragen Hem om vergeving voor het verkeerde
dat we hebben gedaan (dagelijks gewetensonderzoek). Dan vragen

157

we Hem om Zijn bescherming voor onszelf en voor allen voor wie
wij moeten bidden. Tenslotte bevelen we ons aan in de bescherming

van Maria, van onze engelbewaarder en van alle heiligen. — Het is
een mooie gewoonte om vóór het inslapen met zijn laatste gedachten

bezig te zijn met God.
Wij kunnen voor ons morgen- en avondgebed een bestaand gebed
nemen, maar ook vrij, vanuit ons eigen hart, tot God bidden; het is
zelfs goed, afwisseling in onze gebeden te brengen.
Schietgebeden: Wij kunnen tot God bidden in heel korte zinnen;

wij noemen die schietgebeden. Een schietgebed is een blik op ‘od,
een ademhaling van de ziel. Wanneer we met ons werk beginnen,
kunnen we tot God zeggen: „Alles voor u, o God!” — wanneer we
een grote vreugde beleven: „Heer, ik dank u!” — wanneer we voor
een beslissing staan: „Heer, laat me zien wat ik doen moet!” — bij

een bekoring of in nood en gevaar: „Jesus, sta mij bij!” of: „Heer,
help mij!” — wanneer wij een bloeiende wei zien: „God, wat is uw
aarde toch mooi!” — wanneer we een ziekenhuis passeren: „God,
help de arme zieken in hun lijden en pijnen!” — wanneer we voor-

bij een kerkhof komen: „Heer, geef hun de eeuwige rust!”
Schietgebeden die we altijd kunnen bidden, zijn: „Alles voor u, o
God!” — „Mijn God en mijn al!” — „Mijn Jesus barmhartigheid!”
— „Jesus, Zoon van David, heb medelijden met mij!” — „Ja, Vader!” — „Heer, zoals u wilt!” — „Kom, heilige Geest!” — „Heer,
leer mij bidden!” Ook de verschillende beden van het Onze Vader

kunnen wij als schietgebeden gebruiken.
Kerkbezoek: Wanneer wij een kerk bezoeken, kunnen wij op verschillende manieren bidden: 1. Wij groeten Jesus in het allerheiligst sacrament. 2. Wij bidden tot onze hemelse Vader en vertellen

Hem wat we beleefd hebben of wat we op het hart hebben. 3. We
bidden uit een gebedenboek. 4. We bidden de kruisweg. 5. We beschouwen met eerbied en aandacht de beelden die in de kerk staan
en bidden tot de heiligen die ze voorstellen. 6. We bidden een tientje
van de rozenkrans.
Het gemeenschappelijk gebed in het huisgezin: Bij het gemeenschappelijk gebed spreken ofwel allen gezamenlijk of bidt er één
voor en antwoorden alle anderen. Het is een mooi gebruik wanneer

vader voorbidt. Vooral de tafelgebeden moeten gemeenschappelijk
gebeden worden. — Wil men door gemeenschappelijk gebed God
verheerlijken, dan moeten allen gelijk, duidelijk en niet te vlug met
God spreken.

158

Opgave: 1. Stel voor jezelf eens een morgengebed samen, waarin
alles staat wat je 's morgens tot God te zeggen hebt. 2. Zoek gebeden
of liederen uit die als morgengebed te gebruiken zijn. 3. Stel zelf een
avondgebed samen. 4. Zoek gebeden of liederen op die als avondgebed te gebruiken zijn. 5. Welke tafelgebeden ken je? 6. Wat kun je
bidden, wanneer je: a) een lijkstoet tegenkomt, b) wanneer je een

zaaier bezig ziet op de akker, c) wanneer je voorbij een gevangenis
komt, d) wanneer je iemand hoort vloeken, e) wanneer kinderen
ruzie aan het maken zijn, f) bij het begin van je huiswerk, g) wanneer er haat- of wraakgevoelens in je opkomen, h) voor een Mariabeeld, i) wanneer je ’s morgens wakker wordt, k) voor je ’s avonds
inslaapt? 7. Schrijf nog enkele andere korte gebeden op die je steeds
tot God kunt zeggen. 8. Zoek gebeden op in de heilige Schrift.

HET SACRAMENT VAN HET VORMSEL
Alle gedoopten moeten deelhebben aan de genade-volheid van
de heilige Geest, die Christus op het eerste Pinksterfeest aan
Zijn Kerk geschonken heeft. Daarom heeft Christus het sacrament van het vormsel ingesteld.


(75)

Jesus heeft de
heilige eucharistie ingesteld

Op de avond vóór Zijn lijden ging Jesus met Zijn apostelen

aan tafel zitten en sprak Hij tot hen: „Vurig heb ik verlangd,
voor ik ga lijden, dit paasmaal met u te eten.” Onder de maal-

tijd nam Jesus brood, sprak een dankgebed, brak het brood
163

en gaf het aan Zijn leerlingen met de woorden: „Neemt en
eet, dit is mijn lichaam dat voor u wordt overgeleverd.” Toen
nam Hij ook de kelk, sprak een dankgebed en gaf hem aan
Zijn leerlingen met de woorden: „Drinkt allen hieruit; want
dit is mijn bloed van het nieuwe verbond, dat voor u en voor

velen wordt vergoten tot vergiffenis der zonden. Doet dit tot
mijn gedachtenis” (Verg. Me. 14 : 17-25; Le. 22 : 14-20;
l Cor. 11 : 26-26).

+

Vóór Jesus afscheid nam van Zijn leerlingen, droeg Hij met
hen voor de eerste maal het eucharistisch offer op. Hij nam

brood en wijn in Zijn heilige handen, zag op naar Zijn hemelse Vader, sprak het lof- en dankgebed uit over de gaven
en gaf ze aan Zijn leerlingen met de woorden: „Dit is mijn

lichaam — dit is mijn bloed.”
Bij Jesus’ woorden „Dit is mijn lichaam — dit is mijn
bloed” werden brood en wijn veranderd in Zijn heilig lichaam
en Zijn kostbaar bloed; van brood en wijn bleven alleen de
gedaanten over (d.w.z. datgene wat van brood en wijn door de

zintuigen wordt waargenomen). Onder de gedaanten van
brood en wijn offerde Jesus zichzelf op aan Zijn Vader en gaf
Hij zichzelf aan Zijn leerlingen als spijs.
164

Jesus heeft in de zaal van het laatste avondmaal hetzelfde

offer opgedragen dat Hij daags daarna zou brengen aan het
kruis. Onder de gedaanten van brood en wijn heeft Hij zich
van te voren reeds voor de apostelen en voor ons allen opgeofferd.
De apostelen ontvingen het offerlichaam en het offerbloed
van de Heer als voedsel ten eeuwigen leven. Zij werden zeer
innig met Hem verenigd en vervuld met hemelse genaden.
Met de woorden „Doet dit tot mijn gedachtenis” heeft Je-

sus aan de apostelen de volmacht gegeven om het heilig misoffer op te dragen: zij moesten brood en wijn veranderen in
Zijn heilig lichaam en bloed, deze gaven aan de hemelse Vader aanbieden en ze aan de gelovigen geven als voedsel. Deze
volmacht is van de apostelen overgegaan op hun opvolgers in
het priesterschap. Zij moeten het heilig misoffer opdragen tot
Hij wederkomt.
Om te overdenken: 1. Hoe offerde Jesus zichzelf aan de Vader op bij het
laatste avondmaal? 2. Welk offer bracht Hij daardoor reeds van te
voren? 3. Wat gaf Jesus aan de apostelen? 4. Welke genade ontvingen
zij daardoor? 5. Welke volmacht heeft Jesus bij het laatste avondmaal
aan de apostelen gegeven? 6. Op wie is die volmacht overgegaan?
7. Tot welke dag moet het heilig misoffer worden opgedragen?

140. Hoe heeft Jesus de heilige Eucharistie ingesteld?
Bij het laatste avondmaal nam Jesus brood, sprak een
dankgebed, brak het brood, gaf het hun en zei: „Neemt

en eet, dit is mijn lichaam dat voor u wordt overgeleverd.” Dan nam Hij ook de kelk, sprak een dankge-

bed en gaf hem aan Zijn leerlingen met de woorden:
„Drinkt allen hieruit; want dit is mijn bloed van het
nieuwe verbond, dat voor u en voor velen vergoten

wordt tot vergiffenis der zonden. Doet dit tot mijn gedachtenis.”

169

l4l. Wat gebeurde er bij Jesus’ woorden: „Dit is mijn
lichaam — dit is mijn bloed”?
Bij Jesus’ woorden: „Dit is mijn lichaam — dit is mijn
bloed” werden brood en wijn veranderd in Zijn lichaam en bloed; alleen de gedaanten van brood en
wijn bleven.
142. Welke volmacht gaf Jesus aan de apostelen en hun
opvolgers in het priesterschap door de woorden: „Doet
dit tot mijn gedachtenis”?
Door de woorden „Doet dit tot mijn gedachtenis” gaf
Jesus aan de apostelen en aan hun opvolgers in het
priesterschap de volmacht om het eucharistisch offer
te vieren en daarbij brood en wijn te veranderen in

Zijn heilig lichaam en bloed.

Voornemen: Wanneer ik de heilige Mis bijwoon en het lichaam
van Christus ontvang, ben ik Christus even nabij als de apostelen
bij het laatste avondmaal. Ik zal steeds proberen me dat bewust
te zijn.

De namen van de heilige Eucharistie: In de oudste tijd werd de
heilige eucharistie genoemd: „Het breken des broods”, — Omdat
daardoor lof en dank gebracht wordt aan de Vader, heette ze reeds
in de eerste christelijke tijd: „„Eucharistie” (dat betekent: lofprijzing of dankzegging). De viering van het eucharistisch offer wordt

ook genoemd: het heilig Misoffer, het heilig offer, of de heilige mis.
— Omdat Christus in dit sacrament op een heel bijzondere wijze
tegenwoordig is, noemen wij het ook: het allerheiligst sacrament,
of — omdat het aan het altaar wordt opgedragen: het heilig altaarsacrament.

(76)
De Kerk viert het eucharistisch offer
Rond het jaar 150 heeft de heilige Justinus in een geschrift
voor de Keizer de viering van het heilige misoffer beschreven. Eerst beschrijft hij de lezingen, de preek en het gebed.
Dan vervolgt hij: „Wanneer wij het gebed beëindigd hebben,
worden brood, wijn en water aangebracht. De celebrant zegt
166

gebeden en dankzeggingen en het volk stemt ermee in door
„Amen” te zeggen. Dan vindt de uitdeling plaats; ieder krijgt
zijn deel van de geheiligde gaven; aan de afwezigen wordt het
gebracht door de diakens.”
#

In opdracht van Christus doet de Kerk hetzelfde wat Christus gedaan heeft in de zaal van het laatste avondmaal. Nadat
brood en wijn naar het altaar gebracht zijn, bidt de priester
daarover het grote lof-, dank- en offer-

gebed dat we Canon’ noemen en hij

spreekt daarbij de consecratie-woorden
uit die Christus gesproken heeft bij het
laatste avondmaal; dan wordt de heilige
spijze uitgedeeld.
Bij de viering van het heilig misoffer
is Christus zelf onze hogepriester. De
priester aan het altaar is Zijn plaatsvervanger en Zijn levend
instrument.

Wanneer de priester over brood en wijn de woorden van

Christus uitspreekt: „Dit is mijn lichaam — dit is mijn bloed”,

worden brood en wijn in het lichaam van Jesus Christus veranderd. Dit deel van de heilige Mis noemen we de consecratie.
Onder de gedaanten van brood en wijn offert Christus, onze hogepriester, zich door middel van de priester op aan de
hemelse Vader en geeft Hij zich aan ons als spijs. Door Hem
en in Hem en met Hem mogen wij ons aan de Vader aanbieden; wij mogen Hem als hemelse spijs ontvangen. De viering
van het heilig misoffer is een zichtbaar offer dat wij door
Christus brengen, en een heilige maaltijd die Christus ons bereidt.
Om te overdenken: 1. Hoe wordt het eucharistisch offer door de Kerk
gevierd? 2. Wat gebeurt er wanneer de priester over brood en wijn de
woorden van Christus uitspreekt? 3. Waarom is de heilige mis een offer?
4, Waarom is het een maaltijd?

143. Wat is Christus bij het heilig misoffer?

Bij het heilig misoffer is Christus hogepriester, offergave en spijs.

167

Voornemen: Ik zal bij de heilige mis eerbiedig en aandachtig toezien, toeluisteren, meebidden, meeofferen en, zo mogelijk, het

Lichaam des Heren ontvangen.
H. Schrift: De profeet Malachias heeft voorspeld: „Van de opgang
der zon tot aan haar ondergang is mijn naam groot onder de volken;
en op iedere plaats wordt mijn naam een reine offerande gebracht”
(Mal. 1 : II). — Een voorafbeelding van het eucharistisch offer
was het offer van Melchisedech die brood en wijn offerde. Daarom
heeft David van Christus voorspeld: „Gij zijt priester voor eeuwig
zoals Melchisedech was” (Ps. 110 : 4).
Uit het leven van de Kerk: De canon van de heilige mis begint
met de woorden: „Waarlijk, het is waardig en rechtmatig, billijk en
heilzaam, dat wij u altijd en overal dankzeggen, heilige Heer, almachtige Vader, eeuwige God, door Christus onze Heer”. De canon
eindigt met de woorden: „Door Hem en met Hem en in Hem wordt
u, God, almachtige Vader, in de eenheid van de heilige Geest alle

eer en glorie gebracht”. De gelovigen antwoorden hierop: „Amen”,
De gedachtenis der heiligen bj de viering van het eucharistisch
offer: Het heilig misoffer wordt alleen aan God opgedragen. Maar
toch vieren we daarbij ook de gedachtenis van de heiligen, en wel
op een dubbele manier: wij danken God voor de genaden die Hij
hun geschonken heeft, en wij smeken Hem, ons om hunnentwil

genadig te willen zijn.
Opgave: 1. Vergelijk met de viering van het eucharistisch offer:
a) het offer van Melchisedech, b) de bruiloft van Cana, c) de

wonderbare broodvermenigvuldiging, d) het laatste avondmaal.
2. Waarvoor bedanken wij God in de verschillende prefaties?

(77)

In het heilig misoffer wordt

het kruisoffer herdacht en hernieuwd
De heilige Paulus schrijft over het heilig misoffer: „Zo dikwijls gij dit brood eet en de kelk drinkt, verkondigt gij de
dood des Heren totdat Hij wederkomt” (1 Cor. 11 : 26).
*

168

Wanneer de Kerk het eucharistisch offer viert, brengt Christus te midden van ons hetzelfde offer dat Hij aan het kruis ge-

bracht heeft. Het heilig misoffer is hetzelfde offer als het

kruisoffer, omdat in beide offers
Christus de offerpriester en de offer-

gave is. In de heilige mis wordt het
kruisoffer herdacht en hernieuwd.
Het misoffer en het kruisoffer verschillen echter ook van elkaar. Het

kruisoffer was een bloedig offer; het
misoffer is een onbloedig offer, Het
kruisoffer werd slechts éénmaal gebracht; het misoffer wordt steeds weer opnieuw gebracht, tot
aan de jongste dag. Het misoffer is het eeuwigdurende onbloedige offer van het nieuwe verbond.
In het heilig misoffer laat Christus ons deelnemen aan Zijn
kruisoffer. Het verenigt ons met Zijn offer aan de Vader en

vervult ons met de genaden die Hij door Zijn dood verdiend
heeft.

Omdat het misoffer hetzelfde offer is als het kruisoffer, is

het ’t volmaaktste offer. Door de heilige eucharistie wordt aan
God de grootst mogelijke verheerlijking en dankzegging gebracht; wordt voor ons op de meest volmaakte wijze vergiffe-

nis van onze zonden en Gods genade afgesmeekt; wordt on-

metelijke zegen afgeroepen over de wereld, over levenden en

doden. De heilige eucharistie is het volmaaktste lof-, dank-,

zoen- en smeekoffer.

Om te overdenken: 1. Hoe verschillen het misoffer en het kruisoffer
van elkaar? 2. Hoe laat Christus ons door het misoffer deelnemen aan

Zijn kruisoffer? 3. Waarom is het misoffer het meest volmaakte offer?

144. Wat is het heilig misoffer?
Het heilig misoffer is het eeuwigdurende onbloedige
offer van het nieuwe verbond, waarin het kruisoffer
wordt herdacht en hernieuwd.

169

145. Waarom is het heilig misoffer hetzelfde offer als
het kruisoffer?
Het heilig misoffer is hetzelfde offer als het kruisoffer,
omdat in beide offers Christus de offerpriester en de
offergave is.
Voornemen: Ik zal bij de heilige mis denken aan het kruisoffer van
mijn Verlosser en mij met Hem geheel opofferen aan de Vader.
Opgave: Vergelijk de viering van het eucharistisch offer met het
paasmaal van het oude verbond.

(78)

In de eucharistische maaltijd
ontvangen wij het brood des levens

Daags na de eerste wonderbare broodvermenigvuldiging sprak
Jesus tot de Joden: „Het brood dat ik u geven zal, is mijn

vlees voor het leven der wereld.” Maar de Joden twistten onder elkaar en zeiden: „Hoe kan Hij ons Zijn vlees te eten geven?” Jesus sprak tot hen: „Voorwaar, voorwaar, ik zeg u:

zo gij het vlees van de Mensenzoon niet eet en Zijn bloed niet
drinkt, dan hebt gij het leven niet in u. Wie mijn vlees eet en
mijn bloed drinkt, heeft het eeuwig leven, en ik zal hem op de
jongste dag doen verrijzen. Want mijn vlees is waarlijk spijs
en mijn bloed is waarlijk drank” (Verg. Joh. 6 : 51-58).
+

In de heilige communie ontvangen wij het lichaam en het

bloed van onze Heer Jesus Christus als spijs ten eeuwigen leven. Het hemelse brood dat wij op aarde nuttigen, is een
onderpand dat wij eens in het rijk
van onze Vader samen met Christus en al Zijn heiligen het feestmaal van het eeuwig leven zullen
meevieren.

In de heilige communie verenigt Christus, onze hemelse Heer,
zich reeds nu zo innig mogelijk
met ons. Omdat wij allen hetzelfde hemelse brood, hetzelfde
lichaam van Christus ontvangen, worden wij ook met elkaar
170

verenigd. De heilige communie is de gezins-maaltijd van de
kinderen Gods.
Door de heilige communie vermeerdert Christus in ons het
leven der genade en geeft Hij ons nieuwe kracht om als kinderen van God te leven en Hem, onze Meester, na te volgen.

Hij vervult ons met Zijn liefde tot de Vader en tot de mensen.
Hij zuivert ons van dagelijkse zonden, van fouten en onvolmaaktheden. Onze verkeerde neigingen worden verzwakt en
wij worden voor veel zonden bewaard.
Door de heilige communie wordt onze deelname aan het
heilig misoffer voltooid. Daarom is de wens van de Kerk dat
bij iedere heilige mis de aanwezige gelovigen tot de heilige tafel naderen. — Wie het heilig sacrament niet gemakkelijk in
werkelijkheid kan ontvangen, moet proberen het tenminste op
geestelijke wijze te ontvangen, door het verlangen naar de
heilige communie in zich op te wekken.
Wie in staat van genade is en met goede mening naar het
brood des levens verlangt, mag dagelijks te communie gaan.
Wie dagelijkse zonden heeft gedaan, moet daar van te voren
berouw over hebben. Wanneer hij er geen berouw over heeft,
communiceert hij wel niet onwaardig, maar hij ontvangt minder genade.
Wie door een doodzonde van God gescheiden is, moet zich
van te voren door het sacrament van de biecht weer met God
verzoenen. Wie willens en wetens met een doodzonde tot de
heilige tafel nadert, communiceert onwaardig en bedrijft een

heiligschennis. De heilige Paulus zegt: „Wie op onwaardige
wijze het brood eet en de kelk des Heren drinkt, bezondigt
zich aan het lichaam en bloed des Heren... hij eet en drinkt
zich een oordeel, zo hij het lichaam des Heren niet naar waarde beoordeelt” (1 Cor. 11 : 27, 29).

Om te overdenken: 1. Waarvan is de heilige communie een onderpand?
2. Met wie worden wij in de heilige communie verbonden? 3. Welke
verdere genaden krijgen we door de heilige communie? 4. Wat verlangt de Kerk van de gelovigen die de heilige mis bijwonen? 5. Wat
moet iemand doen, die te communie wil gaan en dagelijkse zonden gedaan heeft? 6. Wat moet iemand doen, die door een doodzonde van God

gescheiden is en te communie zou willen gaan?

171

146. Wat heeft Christus geleerd over het nuttigen van
Zijn lichaam en bloed?
Daags na de wonderbare broodvermenigvuldiging
sprak Jesus tot de Joden: „Het brood dat ik u geven
zal, is mijn vlees voor het leven der wereld. Zo gij het
vlees van de Mensenzoon niet eet en Zijn bloed niet

drinkt, hebt gij het leven niet in u. Wie mijn vlees
eet en mijn bloed drinkt, heeft het eeuwig leven, en ik
zal hem op de jongste dag doen verrijzen. Want mijn
vlees is waarlijk spijs en mijn bloed is waarlijk drank”
147. Wat ontvangen wij in de heilige communie?
In de heilige communie ontvangen wij het lichaam en

het bloed van onze Heer Jesus Christus als spijs ten
eeuwigen leven.

148. Wat bewerkt Christus in ons door de heilige communie?
Door de heilige communie verenigt Christus zich zo
innig mogelijk met ons. Hij vermeerdert in ons het leven der genade en geeft ons nieuwe kracht om als kinderen Gods te leven.
149, Wie mag dagelijks te communie gaan?
Wie in staat van genade is en een goede mening heeft,
mag dagelijks te communie gaan.
150. Wat zegt de heilige Paulus over de onwaardige
communie?

De heilige Paulus zegt: „Wie op onwaardige wijze het
brood eet of de kelk des Heren drinkt, bezondigt zich
aan het lichaam en bloed des Heren... hij eet en
drinkt zich een oordeel, zo hij het lichaam des Heren
niet naar waarde beoordeelt”
Voornemen: Op de vooravond van iedere dag dat ik de heilige mis
zal bijwonen, zal ik me afvragen: „Zou ik morgen ook niet te communie gaan?”

172

Uit de leer der heiligen: „Ontvangt het ene brood, het medicijn der
onsterfelijkheid, het tegengift waardoor wij niet zullen sterven
maar in Jesus Christus voor eeuwig leven” (Ignatius van Antiochië).
— „Niemand nadere onverschillig tot dit sacrament, niemand traag,

maar allen vol vuur, vol geestdrift, vol ijver!” (Johannes Chrysostomos).
Voorbereiding en dankzegging: De beste voorbereiding op de heilige
communie is het eerbiedig en aandachtig meevieren van het eucharistisch offer. We verenigen ons dan eerst in gebed met Christus en
luisteren met een gelovig hart naar Zijn woord. Dan bereiden we
nederig ons hart voor, verenigen ons met het grote lof- en dankgebed
van de Kerk en bieden ons samen met Christus geheel en al aan de
Vader aan. Voor de heilige communie vragen we Christus, het Lam
Gods, om erbarming.
Nu bereiden we ons in stilte voor op de heilige communie. We
kunnen ons daarbij afvragen: 1. Wie komt er bij mij? Jesus, mijn
Heer en mijn God. We verwekken een oefening van geloof en aanbidding. 2. Tot wie komt deze grote God? Tot mij, arme zondaar.
Wij verwekken een akte van nederigheid en berouw. 3. Waarom
wil Hij bij mij komen? Om zich zo innig mogelijk met mij te verenigen en mij te overladen met hemelse gunsten. Wij verwekken een
akte van hoop, liefde en verlangen.
Na de heilige communie moeten wij in innige liefde met Christus
bezig blijven, Hem danken, Hem loven en Hem onze smeekbeden

voorleggen. Wij moeten helemaal opgaan in de liefde van Zijn
heilig hart, ons samen met Hem geheel en al aanbieden aan de hemelse Vader en ons voornemen Gods wil in alles te volbrengen. — Hoe
eerbiediger wij onze voorbereiding en dankzegging verzorgen, des te
rijkere vruchten krijgen wij.
Gesprek over het geloof: Sommige mensen vragen: „Waarom krijgen de gelovigen ook niet te drinken uit de kelk?” — Wij antwoorden: „Dat is niet noodzakelijk. Ook wanneer wij alleen de gedaante van brood ontvangen, nemen wij deel aan de eucharistische
maaltijd en ontvangen wij Christus geheel en onverdeeld, met
lichaam en ziel, met godheid en mensheid”. — Tot in de middeleeuwen werd als regel ook de kelk aan de gelovigen te drinken
gegeven. Om goede redenen is men er later toe overgegaan de gelovigen van de romeinse ritus Christus alleen maar onder de gedaante
van brood te laten nuttigen.

173

Nuchter blijven: De Kerk eist dat wij uit eerbied voor de heilige
communie nuchter blijven, dwz. vanaf middernacht niets eten en
niets drinken behalve water. De Kerk heeft het gebod om nuchter
te blijven voor verschillende gevallen verzacht.
Het vijfde gebod van de heilige Kerk: Christus heeft ons geboden
de heilige communie te ontvangen. Om nalatige mensen er toe te
brengen dat ook zij Christus’ gebod nakomen, schrijft de Kerk voor
dat alle gelovigen, die tot de jaren des verstands gekomen zijn,
minstens eens per jaar en wel in de paastijd, het heilig sacrament
ontvangen. Paus Pius X heeft nadrukkelijke voorschriften gegeven
over de vroegtijdige eerste communie der kinderen en over de
veelvuldige heilige communie.
Opgave: 1. Zoek gebeden die je vóór de heilige communie kunt
bidden; zoek er ook die je als dankzegging kunt gebruiken. 2.
Stel zelf eens een gebed op dat je vóór de heilige communie kunt
bidden. 3. Bedenk ook eegs een gebed datje na de heilige communie
kunt bidden. 4. Teken enkele symbolen van de heilige communie,
b.v. het manna, de pelikaan, aren en wijnranken, de vis met de
broodkorf.

(79)

De verering van het
heilig sacrament des altaars

Wanneer het heilig sacrament plechtig is uitgesteld, wordt vóór
de zegen het Tantum Ergo gezongen. In het nederlands luidt
dat als volgt:
Eren wij dan diep gebogen
een zo heilig Sacrament;

de oude schaduw is vervlogen
in dit nieuw geheim volend:
wat de zinnen niet vermogen,
worde door *t geloof erkend.
%

Bij het heilig misoffer worden heilige hosties apart gehouden
en in het tabernakel bewaard. Zo blijft Christus ook na de heilige mis onder ons tegenwoordig. Ook de gelovigen die niet
aan het heilig misoffer deel kunnen nemen, worden zo in staat
gesteld om het Lichaam des Heren te ontvangen, vooral de zieken en de stervenden. Alle gelovigen kunnen Christus in het heilig sacrament bezoeken, Hem vereren en aanbidden. Hij blijft
174

zo lang tegenwoordig als de gedaanten van brood en wijn aan-

wezig zijn.
Het heilig sacrament wordt met bijzondere eerbied behan-

deld. De heilige hosties worden bewaard in kostbare vaten.
Voor het heilig sacrament maken wij een kniebuiging. Vlak
bij het heilig sacrament brandt de godslamp: die maakt er ons
op attent, dat hier het heilig sacrament bewaard wordt en
spoort ons aan tot eerbied en devotie.
Vaak wordt het heilig sacrament ter aanbidding uitgesteld.
De gelovigen knielen voor het Allerheiligste neer, om Christus
te aanbidden, Hem te bedanken voor Zijn liefde en Hem te
smeken om Zijn hulp.
Je

48Î

Op het einde van de uitstelling wordt met het Allerheiligste
de zegen gegeven. Wanneer de priester met het Lichaam des
Heren het kruisteken over ons maakt, zegent ons Christus, onze
Heer.
Op Witte Donderdag vieren wij het feest van de instelling
van de heilige eucharistie. Op Sacramentsdag vieren wij dit
hoogheilig geheim nog eens met feestelijke jubel. Op deze dag
wordt na de hoogmis of onder het Lof het heilig sacrament in
plechtige processie door de parochie of de kerk gedragen.
Om te overdenken: 1. Waar wordt het heilig sacrament bewaard? 2.
Hoe wordt het heilig sacrament vereerd? 3. Waarom wordt het heilig
sacrament op het altaar uitgesteld? 5. Wat gebeurt er op het einde van
de uitstelling? 6. Op welke dag vieren wij de instelling van het heilig
sacrament? 7. Hoe wordt sacramentsdag gevierd?

175

151. Hoe lang blijft Christus in het heilig sacrament
tegenwoordig?

Christus blijft in het heilig sacrament tegenwoordig
zolang de gedaanten van brood en wijn aanwezig zijn.
152. Hoe moeten wij Christus in het heilig sacrament
vereren?
Wij moeten:
1. Christus in het heilig sacrament graag bezoeken en
vereren,
2. ons in Zijn huis steeds eerbiedig gedragen.
Voornemen: Wanneer ik voorbij een katholieke kerk kom, zal ik
Christus in het heilig sacrament groeten. Ik zal ook graag even
naar binnen gaan en met Christus spreken.
Uit het leven van de Kerk: Soms wordt het heilig sacrament een
hele dag of nog langer ter aanbidding uitgesteld. In verschillende
diocesen lossen de parochies elkaar af bij het aanbidden van het
sacrament (eeuwigdurende aanbidding). — In sommige kloosterkerken blijft het heilig sacrament het hele jaar dag en nacht ter
aanbidding uitgesteld.
Woordverklaring: Hostie betekent: offergave. Tabernakel betekent:
tent of huisje. Ciborie betekent: vaas of beker om voedsel in te be-

waren. Monstrans betekent: vaas of beker om iets in te tonen,
Processie betekent: rondgang.

Opgave: 1. Welke gebeden kunnen wij bidden bij het bezoek aan
het Allerheiligste? 2. Teken de heilige vaten waarin het Allerheiligste wordt bewaard. 3. Teken een sacramentsprocessie.

WAT WIJ MOETEN WETEN OVER
DE VIERING VAN
HET EUCHARISTISCH OFFER
Omdat het misoffer de heiligste godsdienstplechtigheid is, heeft de
Kerk voor de viering van het eucharistisch offer nauwkeurige voorschriften gegeven.

176

Wat er nodig is voor de viering van het eucharistisch offer
1. Het altaar: Het eucharistisch offer wordt gevierd aan een tafel die wij
altaar noemen. In het altaar bevinden zich relikwieën. Het altaar is bedekt met witte doeken, die we dwalen noemen; daarop staan kaarsen en
een kruis,
2. De offergaven: De offergaven die in de heilige mis geconsacreerd
worden, zijn kleine schijfjes ongedesemd tarwebrood (hosties) en echte
druivenwijn.
3. De heilige vaten: Voor de grote hostie is een verguld schaaltje be-

stemd, de pateen; voor de wijn de miskelk. Voor de kleine hosties wordt
een hostiekelk gebruikt die we „ciborie’”’ noemen.
4. Het misboek: Daarin staan de gebeden, lessen en gezangen van de
heilige mis; we noemen het missaal.
5. De priesterlijke gewaden: Bij de viering van de heilige mis draagt de
priester de volgende gewaden: a) de schouderdoek of amict; b) de albe,

een lang wit gewaad; c) de singel of gordel die de albe bijeenhoudt; d)
de manipel die aan de linkerarm wordt gedragen; e) de stola die de pries-

ter bij de heilige mis over de borst gekruist draagt; f) het misgewaad of
kasuifel.
De liturgische kleuren
De kleur van de misgewaden en van het kelkkleedje wisselt naargelang de
feesten en dagen van het kerkelijk jaar. Er zijn twee feestelijke kleuren:
wit en rood. Wit, de kleur van de vreugde en de reinheid, wordt gebruikt
met Kerstmis, Pasen en op de andere feesten des Heren, op de feesten

van Maria, van de engelen, de belijders en de maagden. Rood, de kleur
van het vuur en het bloed, wordt gebruikt met Pinksteren, op de feestda-

gen gewijd aan het lijden van Christus en op de feesten van martelaren.
Paars, de kleur van de boete, wordt gebruikt in de advent en in de vastentijd. Op de derde zondag van de advent en de vierde van de vasten
mogen rose misgewaden gebruikt worden. Groen, de kleur der hoop,
wordt gebruikt op de gewone zondagen na de verschijning des Heren en
na Pinksteren. De zondag moet immers op bijzondere wijze de hoop op
de verrijzenis levendig houden. Zwart, de kleur van de rouw, wordt gebruikt op Goede Vrijdag en bij requiem-missen.
De taal van de heilige mis

Bijna in heel de wereld wordt bij de viering van het eucharistisch offer
de Latijnse taal gebruikt. Enkele volkeren mogen andere talen gebruiken, bv. het Grieks en het Oudslavisch.

[177

Verschillende manieren waarop de heilige mis gecelebreerd wordt
1. De pontificale hoogmis, door de bisschop opgedragen, is de plechtigste
wijze waarop de heilige mis gecelebreerd kan worden.
2. De plechtige hoogmis of hoogmis met assistentie. Hierbij wordt de celebrant geassisteerd door de diaken en de subdiaken. De subdiaken
zingt het epistel, de diaken het evangelie.
3. De gezongen hoogmis: De priester zingt de plechtige gebeden en de
lessen (meestal alleen het evangelie). De verdere gezangen worden gezongen door de gelovigen of het zangkoor.
4. De stille heilige mis, waarbij al dan niet hardop kan worden voorgebeden of liederen in de volkstaal kunnen worden gezongen.
Het verloop van de heilige mis

(de veranderlijke gedeelten zijn met een sterretje aangegeven)
A. De voormis (gebeden en lessen)
1. Voetgebeden. De priester gaat naar het altaar en bidt voor de onderste
trede psalm 42. Dan buigt hij zich diep voorover en bidt de schuldbelijdenis (confiteor).
2.* Introïtus. De priester gaat de treden op, kust eerbiedig het altaar en
leest aan de rechterzijde de introïtus. Bij een hoogmis wordt de introïtus
door het koor gezongen.
3. Kyrie eleison. Met deze uitroep huldigen wij onze hemelse Heer en
smeken wij Hem om Zijn erbarming.
4. Het gloria. Dan zet de priester het gloria in (ere zij God in den hoge) ;
de gelovigen of het zangkoor zingen verder. Vaak is er geen gloria, bv. op
boetedagen of bij requiemmissen.
5.* Het gebed van de dag (oratie). Met uitgespreide handen groet de
priester ons terwijl hij zegt: „Dominus vobiscum” (De Heer zij met u);
wij antwoorden: „Et cum spiritu tuo” (En met uw geest). Dan nodigt de
priester ons uit tot gebed door het woord „Oremus” (Laat ons bidden) ;

dan spreidt hij de handen uit en vat ons gebed samen in het gebed van
de dag. Wij antwoorden met „Amen” (zo zij het).
6.* Les. De les is meestal genomen uit de brief van een apostel; daarom
heet hij ook „epistel” (dwz. brief). Bij een plechtige hoogmis wordt de

les door de subdiaken gezongen. Wij volgen de les aandachtig, want
door de apostel spreekt God tot ons.

178

7.* Tussengezangen: (Graduale, Alleluja, Tractus, wisselend naar gelang
de tijd van het kerkelijk jaar).
8.* Evangelie. (dwz. blijde boodschap). Nu wordt het missaal naar de
evangeliezijde gedragen. Eerbiedig gaan we staan: in het evangelie
spreekt God tot ons door Zijn eniggeboren Zoon. Bij de plechtige hoog-

mis wordt het evangelie door de diaken gezongen. Na het evangelie volgt
de preek; in de preek wordt Gods woord voor ons uitgelegd.
9. Credo. Op zondagen en verschillende feestdagen volgt nu de geloofsbelijdenis. Wij belijden daarin dankbaar en fier het geloof dat ons verkondigd is.
B. De offermis
Nu worden onze gaven, brood en wijn, klaargemaakt voor de heilige handeling (offerande). Dan wordt over deze offergaven het grote gebed uitgesproken, dat we „canon” noemen („canon” betekent: vaste regel ofwel
vaststaand gebed); daarna worden de offergaven geconsacreerd en aan
God aangeboden (consecratie). Tenslotte ontvangen we de geconsacreerde offergaven als spijs (communie).
Offerande
Eerst groet de priester de gelovigen met het „Dominus vobiscum” en
nodigt hen uit tot gebed.
1.* Gezang bij de offerande (offertorium). De priester leest dit uit het
missaal; bij een hoogmis wordt het gezongen door het koor. In de eerste
tijden brachten de gelovigen onder dit gezang zelf hun offergaven naar
het altaar, zoals ook nu hier en daar wel eens gebeurt.
2. Gereedmaken van het
palla van de kelk, neemt
biddend omhoog en legt
gelovigen worden in een

brood. De priester neemt het kelkkleedje en de
de pateen waarop de grote hostie ligt, heft deze
dan de hostie op het altaar. De hosties voor de
ciborie eveneens op de corporale geplaatst.

3. Gereedmaken van de wijn. Dan brengen de misdienaars water en wijn.
De priester gaat naar de rechterkant van het altaar, giet wijn in de kelk
en doet er een klein beetje water bij. Dan gaat hij naar het midden, heft
biddend de kelk omhoog en zet hem op het altaar. — Zo worden brood
en wijn onttrokken aan werelds gebruik en aan God toegewijd. Met de
gaven van brood en wijn bieden wij onszelf aan God aan met alles wat wij

zijn en wat wij hebben. Wij wijden Hem ons hart toe. Daardoor maken
wij onszelf gereed om met Christus een heilig offer te worden.

179

4. Handwassing: Nadat de offergaven zijn gereedgemaakt, wast de priester zijn handen. Dat spoort ons aan, de heilige offerhandeling met een
rein hart mee te vieren.
5.* Gebed over de offergaven. De priester zegt: „Orate Fratres” (bidt
broeders) ; dan vat hij onze gebeden samen in het gebed over de offergaven (secreta genaamd). De laatste woorden daarvan worden hardop
gezegd of gezongen: „Per omnia saecula saeculorum” (in alle eeuwen der
eeuwen). Wij antwoorden: „Amen”.

Consecratie

1.* Prefatie en Sanctus. De priester nodigt ons uit, ons hart tot God te
verheffen en Hem te danken. Dan zingt of bidt hij met uitgespreide handen de prefatie. Samen met de priester loven en prijzen wij de hemelse
Vader en danken Hem voor Zijn ontelbare weldaden door Christus onze
Heer. Dan heffen wij samen met de engelen en heiligen een lofgezang
aan en zingen of bidden: „Heilig, heilig, heilig de Heer, de God der
heerscharen, hemel en aarde zijn vol van uw heerlijkheid. Hosanna in
den hoge. Gezegend Hij die komt in de naam des Heren. Hosanna in den
hoge”. — De prefatie is verschillend al naargelang de feestdagen of het
tijdeigen. Zij is het eerste gedeelte van het grote gebed van de canon dat
eindigt met het „Amen” vóór het Pater noster.
2. Vóór de consecratie. Na het sanctus gaat de priester verder met de
canon. Wij bidden samen met de priester dat God onze gaven goedgunstig
moge aanvaarden en zegenen. Dan bidden we voor de levenden, vooral
voor de aanwezigen en voor degenen aan wie we bijzonder willen denken. Daarna gedenken we ook de heiligen in de hemel. Dan bidden we

God dat onze gaven veranderd mogen worden in het lichaam en het
bloed van Zijn zeergeliefde Zoon, onze Heer Jesus Christus.

3. Consecratie. De priester spreekt nu de heilige woorden die Christus bij
het laatste avondmaal over brood en wijn heeft uitgesproken. Dan maakt
hij een kniebuiging, heft eerst het heilig lichaam en dan het kostbaar
bloed van onze Heer omhoog. Wij zien er naar op, groeten aanbiddend
het lichaam en bloed van onze Heer en verenigen ons met het heilig offer
dat Hij door de handen van de priester aan de Vader opdraagt.
4. Na de consecratie. Nu bidt de priester het laatste gedeelte van de canon. Samen met de priester smeken wij de Hemelse Vader dat Hij het
hoogheilig offer moge aanvaarden dat wij Hem opdragen ter gedachtenis
aan de dood en de verrijzenis van Zijn Zoon, en wij vragen Hem ons met

180

Zijn genade te willen vervullen. Dan bidden wij voor de overledenen en
smeken God ook ons eenmaal te willen opnemen in de gemeenschap der
zaligen. Dan besluit de priester de canon met een plechtige lofprijzing
waarbij hij de heilige offergaven omhoogheft: „Door Hem — en met Hem
— en in Hem wordt u, God, almachtige Vader, in de eenheid met de heili-

ge Geest, alle eer en glorie gebracht” Dan zegt of zingt de priester hardop: „Per omnia saecula saeculorum.”’ Wij antwoorden: „„Ámen.”
Communie

1. Pater noster. Na het bidden van de canon mogen wij het lichaam des
Heren ontvangen. Maar eerst bidden wij het Onze Vader, het gebed van
de kinderen Gods.
2. Breking van het brood. De priester breekt de heilige hostie in twee delen, breekt van één gedeelte nog een stukje af en laat dit in de kelk
vallen, terwijl hij zingt of zegt: „Pax Domini sit semper vobiscum” (De
vrede des Heren zij altijd met u). Wij antwoorden: „Et cum spiritu tuo.”
3. Agnus Dei. Dan bidden wij tot Christus: „Lam Gods dat de zonden
van de wereld wegneemt: ontferm u over ons.” Bij de derde keer is onze
bede: „Geef ons de vrede.” Hierop volgt een gebed om vrede. Bij de
plechtige hoogmis wordt daarna de vredekus gegeven.
4. Gebeden vóór de communie. Wij bidden in stilte om ons voor te bereiden op de heilige communie.
5. Communie. Eerst ontvangt de priester het heilig lichaam en het heilig
bloed van Christus; dan gaan de gelovigen te communie.
6.* Communiegezang: (communio). Bij de hoogmis wordt gedurende of
na het uitreiken van de heilige communie het communiegezang gezon-

gen. De priester leest dit aan de epistelzijde.
7.* Slotgebed. (postcommunie). De priester begroet het volk met het
„Dominus vobiscum”. Dan bidt hij met uitgespreide handen het slotgebed. Wij smeken God dat het hoogheilig sacrament dat wij mochten ontvangen, vrucht moge dragen voor tijd en eeuwigheid.
8. Wegzending en zegen. De priester begroet ons met het „Dominus vobiscum”’ en zendt ons weg met de woorden „Ite missa est” (Gaat, de
mis is ten einde) of „Benedicamus Domino” (laten wij de Heer zegenen).

Wij antwoorden: „Deo gratias” (God zij dank). Bij requiemmissen zegt
hij: „Requiescant in pace” (Datzij rusten in vrede) ; antwoord: „Ámen.”
Tenslotte geeft de priester ons de zegen (behalve in requiem-missen) en
leest hij het laatste evangelie (het begin van het Evangelie volgens Jor
hannes).

181

Opgave. 1. Wat heeft de priester allemaal nodig wanneer hij de mis
moet opdragen in een zaal? 2. Teken de priesterlijke gewaden en
schrijf er de namen bij. 3. Teken wat er behoort bij een gedekte kelk.
4, Wanneer staat de priester bij de heilige mis aan de rechterzijde —

wanneer aan de linkerzijde? 5. Wat betekent in het Nederlands:
Kyrie eleison — Dominus vobiscum — Et cum spiritu tuo — Oremus
— Per omnia saecula saeculorum — Gloria tibi, Domine — Sursum

Corda — Habemus ad Dominum — Gratias agamus Domino Deo
nostro — Dignum et justum est — Sanctus — Pax Domini sit semper vobiscum — Ite missa est — Deo gratias?

ONS NIEUWE LEVEN IN GEVAAR
God wil dat ons leven op aarde een proeftijd is, opdat we de
heerlijkheid van de hemel niet alleen als een geschenk, maar
ook als een zegepalm zouden krijgen. Daarom laat Hij toe, dat
we bekoord worden en zondigen en zo ons eeuwig heil in gevaar brengen.


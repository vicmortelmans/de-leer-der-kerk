(45)
Jesus Christus is tijdens Zijn openbaar
leven met de stichting van de Kerk
begonnen
Paus Pius XII heeft in het jaar 1943 een rondzendbrief aan
heel de Kerk gezonden over de Kerk, het mystieke Lichaam
van Christus. Daarin schrijft hij: „De goddelijke Verlosser
begon met de opbouw van de mystieke tempel die Zijn Kerk
is, in de dagen toen Hij preekte en Zijn geboden afkondigde.
Hij koos de apostelen en zond hen uit, zoals Hijzelf door de
Vader gezonden was, als leraren, als leiders en als uitdelers

van heiligheid temidden van de gelovigen. Hij wees Zijn
plaatsvervanger op aarde aan en openbaarde hun alles wat Hij
van de Vader gehoord had.”

91

Toen Jesus verkondigde dat het rijk Gods gekomen was, namen
velen het geloof aan en werden Zijn leerlingen. Zo verzamelde Jesus rondom zich het volk, waarmee God het nieuwe ver-

bond wilde sluiten.
Uit de groep leerlingen koos Jesus twaalf mannen, die voortdurend bij Hem zouden blijven. Zij zouden alshetware de
stamvaders van het nieuwe volk Gods worden. Omdat Hij
hen wilde uitzenden, noemde Hij hen apostelen (dat betekent:
gezondenen).
Simon, de zoon van Jona, stelde Jesus aan tot eerste onder

de apostelen en tot Zijn plaatsbekleder op aarde. Jesus sprak

tot hem: „Gij zijt Petrus (de rots) en op deze steenrots zal ik

mijn Kerk bouwen en de poorten der hel zullen haar niet overweldigen. En u zal ik de sleutels geven van het rijk der heme-

len. En al wat gij op aarde zult binden, zal gebonden zijn in

de hemel; en al wat ge op aarde zult ontbinden, zal ook in de

hemel ontbonden zijn” (Mt. 16 : 18, 19).

Om te overdenken: 1. Hoe verzamelde Jesus het volk rondom zich waarmee God het nieuwe verbond wilde sluiten? 2. Waarom koos Jesus de
twaalf apostelen uit? 3. Wat betekent het woord „apostel”’? 4. Waartoe
stelde Jesus Simon aan, de zoon van Jona?

79. Hoe is Jesus begonnen met de stichting van de
Kerk?
Jesus heeft leerlingen rondom zich verzameld; daaruit heeft Hij twaalf apostelen gekozen en Petrus heeft
Hij aangesteld tot Zijn plaatsbekleder op aarde.
92

80. Met welke woorden heeft Jesus Petrus aangesteld
tot Zijn plaatsbekleder op aarde?
Jesus heeft tot Petrus gezegd: „Gij zijt Petrus (de rots)
en op deze steenrots zal ik mijn Kerk bouwen en de
poorten der hel zullen haar niet overweldigen. En u
zal ik de sleutels geven van het rijk der hemelen. En
al wat gij op aarde zult binden, zal gebonden zijn in de
hemel; en al wat ge op aarde zult ontbinden, zal ook

in de hemel ontbonden zijn.”

Voornemen: Ik heb het grote geluk, te behoren tot het volk van God.
In de gemeenschap der gelovigen zal ik blij mijn hemelse koning
dienen.
Opgave: 1. In welke verhalen van de bijbel wordt verteld: a) dat de
mensen zich rond Jesus verzamelden, b) dat Jesus er enkele van

riep tot Zijn leerlingen, c) dat Jesus leerlingen uitzond? 2. Bij welke
gelegenheden trad Petrus tijdens het openbaar leven van Jesus naar
voren als het hoofd der apostelen?

(46)
Jesus Christus heeft door Zijn dood
het leven verdiend voor de Kerk
„Toen Christus aan het kruis hing, voltooide Hij de opbouw
van de mystieke tempel die Zijn Kerk is. Door Zijn bloed, aan
het kruis vergoten, heeft Hij de goddelijke toorn bedaard en
bewerkt dat alle hemelse gaven, vooral de sacramenten van

het nieuw en eeuwig verbond, uit de bronnen van de Verlosser konden vloeien, tot heil van de mensen. Aan de kruisboom

heeft Hij Zijn Kerk verworven, d.w.z. alle ledematen van Zijn
mystieke Lichaam” (Encycliek over het Mystieke Lichaam,
van Paus Pius XII).

*

Het volk van God van het oude verbond heeft voor het grootste deel niet aan Jesus geloofd en de leiders ervan hebben

Hem ter dood veroordeeld; ze hebben het verbond met God

verbroken. Maar ook de leerlingen die aan Jesus geloofden,
waren zwak en onvolmaakt. Alle mensen waren bevlekt door
zonden; ze waren niet waard om Gods volk te zijn.

93

Jesus heeft voor Zijn leerlingen, voor Zijn trouweloos volk
en voor alle mensen Zijn leven gegeven om hen te verlossen
van de zonden en hen te maken tot een heilig volk van God.
„Hij heeft zich voor ons gegeven om ons van alle ongerechtigheid te verlossen en ons te reinigen als zijn eigen volk, vol
ĳĳjver in goede werken” (Tit. 2 : 14).
In het bloed van Jesus heeft God met ons een nieuw, eeu-

wig verbond gesloten. Hij heeft door de heilige Geest van de
kleine groep leerlingen een heilig volk van God gemaakt; dat
is onze heilige Kerk. Zij groeit uit tot het eeuwige volk van
God, dat God verzamelt uit alle volken en alle tijden.

Bij de sluiting van het oude verbond werden er dieren geofferd. Het nieuw en eeuwig verbond is gesloten door het
kruisoffer van onze Heer Jesus Christus. Zijn bloed is „het
bloed van het nieuw en eeuwig verbond”.
Vroeger was uit Adams zijde Eva gevormd, de moeder van
de zondige mensheid. Uit de zijde-wonde van de stervende
Verlosser echter is de Kerk voortgekomen, de moeder van de
verloste mensheid. Door de dood van Jesus Christus heeft zij
het leven gekregen.
Om te overdenken: 1. Waarom waren de mensen niet waard dat God van
hen Zijn volk maakte? 2. Wat heeft Jesus gedaan om van de mensen
een heilig volk van God te maken? 3. Wat heeft God omwille van het
bloed van Jesus met ons gedaan? 4, Vergelijk de schepping van Eva
met het ontstaan van de Kerk.

81. Wat heeft Jesus door Zijn dood aan het kruis voor
Zijn Kerk gedaan?
Jesus heeft door Zijn dood aan het kruis het leven verdiend voor Zijn Kerk.
Voornemen: Christus heeft de Kerk gekocht met Zijn bloed. Daarom zal ik dankbaar zijn dat ik lid mag zijn van die Kerk!
H. Schrift: „Christus heeft de Kerk bemind en Hij heeft zich voor
haar overgeleverd om haar te heiligen” (Ef. 5 : 25, 26). — „Heer,

gij hebt ons met uw bloed voor God gekocht: uit alle stammen en
talen, uit alle volken en naties. Gij hebt ons gemaakt tot een koninkrijk voor onze God” (Opb. 5 : 9, 10).

Opgave: 1. Lees in de Bijbel het verhaal van de sluiting van het
oude verbond op de berg Sinaï. 2. Schrijf op een blad papier links
bovenaan: oude verbond, rechts bovenaan: nieuwe verbond. Schrijf
daaronder het antwoord op de volgende vragen: a) waar heeft God
het oude verbond gesloten — waar het nieuwe, b) met wie het oude
en met wie het nieuwe verbond, c) door welke bemiddelaar het
oude en door welke het nieuwe verbond, d) welk offer werd er gebracht toen het oude verbond werd gesloten, — wat was het offer
van het nieuwe verbond? 3. Hoe nemen we deel aan het offer van
het nieuwe verbond?

(47)
Jesus Christus heeft na Zijn verrijzenis
de stichting van Zijn Kerk voltooid
Na Zijn verrijzenis verscheen Jesus gedurende veertig dagen
aan Zijn apostelen en leerlingen en sprak Hij tot hen over het
rijk Gods. Hij gebood hun, niet van Jerusalem weg te gaan
maar de belofte van de Vader af te wachten. Hij zei: „Wanneer de heilige Geest over u komt, zult ge kracht ontvangen
en mijn getuigen zijn in Jerusalem en Samaria en tot het einde der aarde” (Verg. H. d. A. 1 : 3-8).

Na Zijn verrijzenis sprak Jesus tot de apostelen: „Zoals de
Vader mij gezonden heeft, zo zend ik u” (Joh. 20 : 21). Hij
gaf aan hen de opdracht door, die Hijzelf van de Vader ontvangen had. De Kerk moet God verheerlijken en de mensen
tot de eeuwige zaligheid brengen.
Voor Jesus ten hemel opsteeg, zei Hij tot de apostelen: „Mij
is alle macht gegeven, in de hemel en op aarde. Gaat dus heen,
onderwijst alle volken en leert ze onderhouden al wat ik u heb
geboden. Ziet, ik blijf bij u tot aan het einde der wereld” (Mt.
28 : 18-20). Met deze woorden droeg Jesus aan de apostelen
en hun opvolgers plechtig op, alle mensen te onderrichten, te
heiligen en te leiden; of met andere woorden: Hij gaf aan
Zijn Kerk de opdracht, Leraar en Priester en Leider te zijn.
Tot Petrus zei Jesus: „Weid mijn lammeren! Weid mijn
schapen!” (Joh. 21 : 15-17). Met deze woorden stelde Hij
Petrus aan tot Zijn plaatsbekleder op aarde en tot het zicht95

baar hoofd van Zijn Kerk; Hij schonk hem en zijn opvolgers
de macht om tot aan Zijn wederkomst leiding te geven aan
heel Zijn kudde.

Sinds Zijn hemelvaart zit Jesus aan de rechterhand van Zijn
Vader als Heer over Zijn Kerk. Tot aan Zijn wederkomst op
de jongste dag is Hij in die Kerk werkzaam als haar hemelse
leraar, hogepriester en herder. Christus is het onzichtbare
hoofd van de Kerk.

Op het Pinksterfeest zond Christus aan Zijn Kerk de hetlige Geest. Door Hem vervulde Hij Zijn Kerk met Zijn goddelijk leven en verleende Hij haar de kracht om de opdracht die
Hij haar gegeven had, te volbrengen.
Om te overdenken: 1. Van wie had Jesus de opdracht ontvangen die Hij
overdroeg aan Zijn Kerk? 2. Wie is door Jesus aangesteld tot zichtbaar
hoofd van Zijn Kerk? 3. Wie is het onzichtbare hoofd van de Kerk? 4,

Wat heeft Jesus op het Pinksterfeest voor Zijn Kerk gedaan?

82. Met welk doel heeft Christus Zijn Kerk gesticht?
Jesus heeft Zijn Kerk gesticht, opdat zij God zou ver-

heerlijken en de mensen tot de eeuwige zaligheid brengen.
83. Met welke woorden heeft Jesus de apostelen de wereld ingezonden?
Jesus sprak tot Zijn apostelen: „Mij is alle macht gegeven in de hemel en op aarde. Gaat dus heen, onderwijst alle volken, doopt ze in de naam van de Vader,
96

van de Zoon en van de heilige Geest, en leert ze onderhouden al wat ik u heb geboden. Ziet, ik blijf bij u tot
aan het einde der wereld.”
84. Welke drievoudige opdracht heeft Jesus aan Zijn
Kerk gegeven?
Jesus heeft Zijn Kerk opgedragen, Leraar, Priester en
Leider te zijn.
85. Met welke woorden heeft Jesus Petrus aangesteld
tot opperherder over Zijn Kerk?
Jesus zei tot Petrus: „Weid mijn lammeren! Weid mijn
schapen!”
86. Hoe heeft Christus de stichting van Zijn Kerk voltooid?
Jesus heeft de stichting van Zijn Kerk voltooid door de
heilige Geest te zenden,
Gedachte: De gelovigen die bij elkaar gekomen zijn om God te eren,
vormen een heilige gemeenschap: ze zijn Gods volk; Christus is in
hun midden; de heilige Geest vervult hen.
H. Schrift: „Waar twee of drie vergaderd zijn in mijn naam, daar
ben ik in hun midden!” (Mt. 18 : 20).
Opgave: 1. Welke apostel was op het Pinksterfeest niet meer in
leven? 2. Wie was er in zijn plaats gekomen? 3. Welke apostel
kwam er later nog bij? 4. Hoe trad Petrus op als hoofd van de
Kerk: a) bij de keuze van de apostel Matthias? b) op het Pinksterfeest? c) op het apostelconcilie in Jerusalem? 5. Wat lees je in de
bijbel over het leven van de eerste christenen? 6. Noem enkele
bijzondere gaven en genaden, die de heilige Geest aan de eerste
christenen geschonken heeft!

97

(48)

De Kerk is het mystieke Lichaam

van Christus

De heilige Paulus schrijft: „Zoals wij in één lichaam veel ledematen bezitten en niet alle ledematen dezelfde taak verrichten, zo hebben wij tezamen één lichaam in Christus, maar
ieder afzonderlijk zijn we ledematen
over en weer” (Verg. Rom. 12 : 4, 5).
+

De leden van de Kerk zijn onderling
verbonden als de ledematen van één
lichaam. Daarom noemt de heilige
Paulus de Kerk een lichaam.
Het hoofd van dit lichaam is Christus, onze hemelse Heer. Door Hem

wordt het hele lichaam bijeengehouden, bestuurd en van leven vervuld.

Daarom noemt de heilige Paulus de
Kerk ook het Lichaam van Christus.
De levenskracht die dit lichaam doordringt, is de heilige Geest.
Hij stroomt van Christus, het hoofd, over op de ledematen.
Hij verbindt de ledematen met het hoofd en met elkaar. De
heilige Geest is alshetware de ziel van de Kerk.
De ledematen van dit lichaam zijn de gelovigen. Allen moeten Christus beminnen als het hoofd en hun medechristenen
als Zijn ledematen, en met het hoofd en de ledematen verbonden zijn in gebed en offer. Ieder lid moet er ook zijn best voor

doen, zijn eigen persoonlijke taak te kennen en trouw te verrichten.
Toen we gedoopt werden, werden we ingelijfd in het mystieke Lichaam van Christus. Door het doopsel wordt men lid

van de Kerk,

Om te overdenken: 1. Waarom noemen we de Kerk een lichaam? 2.
Waarom noemen we Christus het hoofd van dit lichaam? 3. Waarom
noemen we de heilige Geest de ziel van de Kerk? 4. Welke opdracht
hebben de leden van het Lichaam van Christus te vervullen? 5. Hoe zijn

we ingelijfd bij het mystieke Lichaam van Christus?

98

87. Wat leert de heilige Paulus over de Kerk?
De heilige Paulus leert dat de Kerk het Lichaam van

Christus is: Christus is het hoofd, wij zijn de ledematen.
Voornemen: Ik zal niet alleen voor mijzelf leven, maar voor alle
ledematen van het Lichaam van Christus.
Uit het leven van de Kerk: In het jaar 1943 heeft paus Pius XII in
een encycliek de leer over het mystieke Lichaam van Christus
behandeld.
Opgave: 1. Hoe werken de ledematen van het Lichaam van Christus
samen met het Hoofd: a) bij de viering van het heilig Misoffer,
b) bij de bekering van de heidenen? 2. Welke gelovigen hebben
in de parochie een bijzondere opdracht? 3. Maak van de inhoud
van deze les een dankgebed en een smeekgebed.

(49)

De inrichting van de Kerk

Na het pinksterfeest trokken de apostelen de wereld in, preekten het evangelie en stichtten gemeenten. Ze kozen geschikte
mannen uit, legden hun de handen op en stelden ze aan tot
bisschop. Zo werd Timotheüs door de heilige Paulus aangesteld tot bisschop van Ephese, Titus tot bisschop van Creta
(Verg. 1 Tim. 1 : 3; Tit. 1 : 5). — Petrus kwam op zijn missiereizen naar Rome en werd de eerste bisschop van deze stad.
Hier stierf hij als martelaar rond het jaar 67. Boven zijn graf

rijst nu de geweldige Sint Pieter op.
#

In het mystieke Lichaam van Christus hebben niet alle leden
dezelfde taak; er zijn overheden en onderdanen. De eerste

bestuurders waren Petrus en de andere apostelen.
Christus wilde dat Zijn Kerk tot aan het einde der wereld
zou bestaan. Daarom moest ook het ambt, dat Hij aan Petrus
en de apostelen had toevertrouwd, blijven voortbestaan. Christus wil, dat zijn Kerk altijd door bestuurders geleid wordt.
De bestuurders van de Kerk zijn de Paus en de bisschoppen
van de katholieke Kerk. Zij zijn de opvolgers van de apostelen.
99

In Christus’ naam oefenen zij hun ambt van leraar, priester
en bestuurder uit. — Soms komen de bisschoppen van heel
de wereld bijeen om onder de leiding van de heilige Geest

samen te beraadslagen en beslissingen te nemen over belang-

rijke kwesties. Zulk een vergadering noemt men een algemene
Kerkvergadering of een algemeen concilie.
De Paus is het zichtbare hoofd van heel de Kerk. Hij is de opvolger van de heilige Petrus als hoogste leraar en opperherder
(primaat). Daar Petrus gestorven is als bisschop van Rome,
is de bisschop van Rome zijn rechtmatige opvolger. Alle bisschoppen, priesters en gelovigen
staan onder zijn leiding.
De bisschop bestuurt een deel van de Kerk;
dit deel noemt men bisdom of diocees. De bisdommen zijn verdeeld in parochies. Aan het
hoofd van een parochie stelt de bisschop een pastoor aan. De
pastoor is de geestelijke vader van zijn parochianen.

Ook de leken moeten onder leiding van hun bestuurders
meewerken aan de opdracht die de Kerk van Christus gekregen heeft. In hun gezinnen, bij hun werk en in het publiek
moeten ze ijveren voor de eer van God en voor het heil van hun
medemensen (lekenapostolaat en katholieke actie).
Om te overdenken: 1. Waarom wordt de Kerk geleid door bestuurders? 2. Wie zijn de bestuurders van de Kerk? 3. Wat is een algemeen
concilie? 4, Wat is een bisdom of een diocees? 5. Wie staat er aan het
hoofd van een parochie? 6. Hoe moeten leken meewerken aan de opdracht, die de Kerk van Christus gekregen heeft?

88. Wie zijn de bestuurders van de Kerk?
De bestuurders van de Kerk zijn de paus en de bisschoppen.
89. Welke waardigheid bezit de paus?
De paus is de opvolger van de heilige Petrus, de plaatsbekleder van Christus op aarde en het zichtbare hoofd
van de Kerk.
100

90. Wat zijn de bisschoppen van de katholieke Kerk?
De bisschoppen van de katholieke Kerk zijn de opvolgers van de apostelen.
Voornemen: Ik zal de paus liefhebben als de plaatsbekleder van
Christus op aarde, voor hem bidden en hem steeds trouw volgen.
H. Schrift: „Weest gehoorzaam aan uw leidslieden, want zij waken
over uw zielen en hebben daar rekenschap over af te leggen” (Hebr.
13 : 17).
Woordverklaring: de Kerk heet de „rooms-katholieke Kerk” omdat
haar hoofd de rechtmatige bisschop van Rome is. — Het woord
paus betekent vader. De paus wordt ook „de heilige vader” genoemd, omdat hij de heilige taak heeft, de Kerk als een vader te
leiden.
Verdere functies in de Kerk; De kardinalen helpen de paus bij het
bestuur van de Kerk. Zij kiezen na zijn dood de nieuwe paus.
— De vicaris-generaal en de leden van het kapittel helpen de bisschop bij het bestuur van zijn diocees. In sommige bisdommen
vindt men wijbisschoppen die in opdracht van de bisschop wijdingen verrichten en het vormsel toedienen. — Kapelaans helpen
de pastoors.
Meerdere parochies tezamen vormen een dekenaat; aan het
hoofd daarvan staat de deken (soms wel aartspriester genoemd).
— Meerdere bisdommen tezamen vormen meestal een kerkprovin-

cie; aan het hoofd daarvan staat een aartsbisschop.
Opgave: 1. Hoe heet onze paus? 2. Waar woont hij? 3, Hoe heet
onze bisschop? 4, Waar woont hij en hoe heet zijn kerk? 5. Hoe heet
onze pastoor? 6. Welke priesters zijn er behalve onze pastoor
ook nog werkzaam in onze parochie? 7. Wie helpen er onze pastoors
ook nog bij het werk voor de parochie? 8. Hoe heten onze naburige
parochies? 9. Tot welk dekenaat behoort onze parochie? 10. Teken
de mijter, de staf, het borstkruis en de ring van een bisschop. 11.
Welke kleur heeft: a) de kleding van de paus, b) van de kardinalen,

c) van de bisschoppen, d) van de priesters? 12. Teken een overzicht van de opbouw van de Kerk.

101

DE WERKZAAMHEID VAN DE KERK
De Kerk volbrengt de opdracht van Christus overal ter wereld.
Zij treedt op als leraar door het evangelie te verkondigen en de
mensen te onderwijzen; zij treedt op als priester door in haar
eredienst God te verheerlijken en Zijn genaden uit te delen;
zij treedt op als leider door ons de weg naar de hemel te wijzen.


(44)

De allerheiligste Drievuldigheid

Voor Jesus ten hemel opsteeg, zei Hij tot Zijn leerlingen:

„Gaat heen; onderwijst alle volken, doopt ze in de naam van

de Vader en van de Zoon en van de heilige Geest, en leert ze
onderhouden al wat ik u heb geboden”
(Mt. 28 : 18-20).
*

De Vader, de Zoon en de heilige Geest
zijn drie Personen. Reeds bij de doop
van Jesus hebben zij zich aan ons ken-

baar gemaakt. De Vader heeft de Zoon
naar de wereld gezonden; de Zoon is
mensgeworden en heeft ons verlost; de
heilige Geest is over de Kerk neergedaald en heiligt ons. In de naam van de

Vader en van de Zoon en van de heilige

Geest worden we gedoopt.

leder van de drie Personen is waar-

lijk God. Evenals de Vader zijn ook de Zoon en de heilige
Geest oneindig heilig en volmaakt, alwetend, almachtig en

eeuwig. Daarom worden de Vader, de Zoon en de heilige
Geest op dezelfde wijze aanbeden en verheerlijkt.
De drie goddelijke Personen zijn echter slechts één God. Zij
hebben één goddelijk kennen, één goddelijk willen, één goddelijk leven in onmetelijk geluk. De éne God in drie Personen
noemen we de allerheiligste Drievuldigheid of de allerheiligste Drieëenheid.
De waarheid van de éne God in drie Personen is het groot-

ste geheim van ons geloof. Wij kunnen het niet begrijpen;
daar is een goddelijk verstand voor nodig. Ons verstand be88

grijpt zelfs niet alle zichtbare en geschapen dingen; nog veel
minder kan het God begrijpen. Wij zouden zelfs niet weten
dat er in God drie Personen zijn, wanneer Christus ons dit geheim niet geopenbaard had.
Alles wat wij zijn en wat wij hebben, hebben wij van de
heilige drie-Éne God ontvangen. Daarom moeten wij de drieéne God altijd lof en dank brengen. God de Vader bedanken
wij vooral omdat Hij ons geschapen heeft; God de Zoon omdat Hij ons verlost heeft; God de heilige Geest omdat Hij ons

heiligt.

Om te overdenken: 1. Wanneer hebben de goddelijke Personen zich aan
de mensen kenbaar gemaakt? 2. Waarom worden de drie goddelijke Personen op dezelfde wijze aanbeden en verheerlijkt? 3. Waarin zijn de drie
goddelijke Personen één? 4. Hoe noemen wij de éne God in drie Personen? 5. Waarom kunnen wij het geheim van de éne God in drie Personen
niet begrijpen?

77. Wat zegt ons geloof over de allerheiligste Drievuldigheid?
In God zijn drie Personen: God de Vader, God de
Zoon en God de heilige Geest. Deze drie Personen zijn
één God.
78. Welke weldaden hebben wij aan de drie goddelijke
Personen te danken?
God de Vader heeft ons geschapen, God de Zoon heeft
ons verlost, God de heilige Geest heeft ons geheiligd.
Voornemen: Wanneer ik bij het maken van het kruisteken zeg: „In
de naam van de Vader en de Zoon en de heilige Geest”, zal ik eraan
denken dat ik toebehoor aan de drie-éne God.
H. Schrift: „De genade van de Heer Jesus Christus, de liefde van
God en de gemeenschap van de heilige Geest zij met u allen” (2 Cor.
13 : 13).
Uit de leer van de heiligen: „Mijn God, hoe klein zoudt u zijn, wan-

neer mijn verstand u begrijpen kon!” (Franciscus van Sales). —
„Dit geheim te willen doorgronden is vermetelheid; eraan te geloven is zaligheid ; het eenmaal zien is het eeuwige leven” (Bernardus
van Clairvaux).

89

Uit het leven van de Kerk: Op de eerste zondag na Pinksteren viert
de Kerk het feest van de allerheiligste Drievuldigheid.
Gebed: Eer aan de Vader en de Zoon en de heilige Geest; zoals het
was in het begin en nu en altijd en in de eeuwen der eeuwen. Amen.
Opgave: 1. In welke verhalen uit de bijbel worden alle drie de goddelijke Personen genoemd? 2. Welke afbeeldingen en symbolen van
de allerheiligste Drievuldigheid ken je?

TWEEDE DEEL

DE KERK EN DE SACRAMENTEN

STICHTING EN INRICHTING VAN DE KERK
„De heilige katholieke Kerk, de gemeenschap van de heiligen” (negende van de Twaalf Artikelen van het
Geloof).
In het eeuwige rijk van God zullen de mensen van alle volkeren en van alle tijden verzameld zijn bij God. God zal voor altijd hun koning zijn en zij zullen Zijn volk zijn. Om dit reeds op
aarde te verwerkelijken, heeft God door Zijn Zoon Jesus Christus de Kerk gesticht.

